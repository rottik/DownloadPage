Grają na warzywach i robią to dobrze                                              Warzywa służą nie tylko do jedzenia - przekonują dwaj Chińczycy z Pekinu, którzy z roślin robią instrumenty. Dla nich wyprawa na targ jest niczym wyjście do sklepu muzycznego.                    43-letni Nan Weidong i 41-letni Nan Weiping wychowywali się na farmie w prowincji Ahui, gdzie ich ojciec - nauczyciel muzyki - uczył chłopców grać na tradycyjnych instrumentach.                Chcą stworzyć Muzeum Jazzu. Pierwsze w tej części Europy                                 W gablotach instrume...                                                        czytaj dalej  »        Jednak kilka lat temu Nanowie postanowili zmienić nie tyle repertuar, ale narzędzia służące do jego wykonywania.     Zarobić na warzywach   Od dwóch lat pracują w małym mieszkaniu w Pekinie, wiercąc dziury w marchewkach, ziemniakach, korzeniach lotosu i innych roślinach. Wszystko dla dobra muzyki.    Do tej pory bracia Nan pojawili się w kilku programach typu talent show. Od tamtej pory o zarobki raczej martwić się nie muszą - zdarza im się bowiem otrzymywać od 30 do 50 tys. juanów (4,8-7,9 tys. dol.) za występ.   jak\mtom\k
Nie dostaniesz recepty z refundacją, złóż skargę                                               Lekarze znów zaczynają wypisywać recepty z pieczątką  refundacja do decyzji NFZ , pacjenci mogą mieć więc problemy z otrzymaniem przysługującej im zniżki na leki. Jeśli ktoś dostanie receptę bez refundacji, będzie mógł złożyć skargę. Najpierw u kierownika przychodni, potem u Rzecznika Praw Pacjenta.                     Pacjenci, którzy od dziś pójdą do lekarza (poniedziałek jest pierwszym dniem roboczym protestu, który zaczął się w niedzielę), mogą od niego otrzymać receptę na druku opracowanym przez Naczelną Radę Lekarską, na którym brakuje informacji, ile do leku dopłaca NFZ.                Szefowa NFZ: Kary do 200 zł. Nie ma powodu protestować                                 Lekarze, którzy prot...                                                        czytaj dalej  »        Mogą też dostać receptę z pieczątką "Refundacja do decyzji NFZ" (tak lekarze protestowali już w styczniu), receptę z lekiem nierefundowanym lub też bez kodów NFZ.  W każdym z tych przypadków, pacjent zapłaci 100 proc. ceny za lek.   Nie chcą kar    Lekarze, którzy nie wypisują leków z refundacją, protestują w ten sposób przeciwko karom za niewłaściwie wypisane recepty.  Po raz pierwszy powiedzieli "nie", zapisom ustawy refundacyjnej mówiącym o karach za błędy na receptach i o obowiązku sprawdzania ubezpieczenia pacjenta, w styczniu. W następstwie ich protestu, przepisy zostały zmienione, ale poprzedni szef NFZ umieścił kary w umowach, które Fundusz zawiera z lekarzami na wypisywanie recept z refundacją.   Nowa prezes NFZ Agnieszka Pachciarz wydała zarządzenie wprowadzające zmiany w umowach. Jak stwierdziła, uwzględniła 80 proc. postulatów lekarzy.  W nowych umowach nie ma m.in. zapisu, że lekarz, który popełni błąd na recepcie, musi zwrócić kwotę nienależnej refundacji. Zamiast tego jest inna kara: 200 złotych za błędy w recepcie.  Pachciarz przekonywała na antenie TVN24, że to dobry krok, bo w poprzednim przypadku kara mogła wynieść np. od 50 zł do 6 tys., a teraz jest określona stałą kwotą.                 Po rozmowach lekarzy z NFZ: protest będzie                                 - Nie ma decyzji o z...                                                        czytaj dalej  »        Lekarzy to nie przekonuje. Twierdzą, że kary w rzeczywistości wzrosły, bo lekarz, który popełni tylko jeden błąd dziennie przy wypisywaniu recepty, może zapłacić miesięcznie nawet kilka tysięcy złotych.  I dlatego - mimo nowych umów - nie rezygnują z protestu. Prawdopodobnie najbardziej będzie on odczuwalny w przychodniach prywatnych. Ponieważ pracujący tam lekarze mają indywidualne umowy z NFZ na przepisywanie recept z refundacją.  Jeśli lekarz z prywatną praktyką nie podpisał umowy z NFZ obowiązującej od 1 lipca, nie może wypisać leku z refundacją. Jednak ten sam lekarz - pracując w innym miejscu np. w przychodni mającej kontrakt z NFZ - może wypisać lek ze zniżką.                Wraca protest i pieczątka: Refundacja do decyzji NFZ                                 Od 1 lipca rusza &qu...                                                        czytaj dalej  »         Nowa wizyta albo skarga    Co zrobić jeśli dostanie się receptę bez refundacji? NFZ radzi, by pacjent skorzystał z porady innego lekarza, który po zbadaniu wypisze nową receptę. Tyle, że w tym przypadku trzeba na nowo umówić się na wizytę.  Można też - jak radzi na swojej stronie internetowej Rzecznik Praw Pacjenta - zgłosić się do dyrektora danej przychodni w sprawie wystawienia recepty z należną refundacją.                 To była spora dawka dezinformacji . Lekarz o konferencji Arłukowicza                                 - Spora dawka dezinf...                                                        czytaj dalej  »        Jeśli okaże się to nieskuteczne, należy skontaktować się z Biurem Rzecznika Praw Pacjenta za pośrednictwem ogólnopolskiej  bezpłatnej infolinii 800-190-590 (nr dla tel. komórkowych i stacjonarnych) czynnej  pn. - pt. w godz. 9.00 - 21.00.  Rzecznik Praw Pacjenta przypomnia, że obowiązek wypisywania recept na leki refundowane jest zawarty w kontrakcie, który lecznice podpisują z NFZ.  Fundusz może nałożyć karę na świadczeniodawców usług medycznych, którzy się z niego nie wywiązują - do wysokości 2 proc. wartości kontraktu.  Również RPP może wszcząć postępowanie wyjaśniające w przypadku naruszenia praw pacjenta. I nałożyć karę w wysokości do 500 tys. zł.
Bezrobocie lekko w dół                                              Stopa bezrobocia w marcu tego roku wyniosła 13,3 proc. wobec 13,5 proc. w lutym - poinformował Główny Urząd Statystyczny. Najwyższe bezrobocie odnotowano w województwach: warmińsko-mazurskim, zachodniopomorskim i kujawsko-pomorskim.                    GUS podał, że w marcu br. w porównaniu do lutego nastąpił nieznaczny spadek liczby bezrobotnych i stopy bezrobocia.    Liczba bezrobotnych zarejestrowanych w urzędach pracy w końcu marca wyniosła 2 mln 141,9 tys. osób (w tym 1 mln 102,8 tys. kobiet). Była niższa niż przed miesiącem o 26,3 tys. osób, czyli o 1,2 proc. W ujęciu rocznym wzrosła o 8,0 tys. osób (w analogicznym               Bezrobocie w strefie euro najwyższe w historii                                 Bezrobocie w strefie...                                                        czytaj dalej  »        okresie 2011 roku zanotowano spadek o 16,3 tys., czyli o 0,8 proc.).     Najgorzej i najlepiej   Najwyższa stopa bezrobocia utrzymywała się nadal w województwach: warmińsko-mazurskim (21,1 proc.), zachodniopomorskim (18,5 proc.), kujawsko-pomorskim (17,8 proc.), lubuskim i podkarpackim (po 16,3 proc.) oraz świętokrzyskim (16,0 proc.). Najniższa stopa bezrobocia była w województwach: wielkopolskim (10,0 proc.), mazowieckim (10,6 proc.), śląskim (11,0 proc.) i małopolskim (11,3 proc.).    W stosunku do lutego br. spadek liczby bezrobotnych odnotowano w 15 województwach, najbardziej znaczący w: podlaskim (o 2,4 proc.), opolskim (o 2,3 proc.), podkarpackim (o 2,1 proc.) oraz lubuskim i świętokrzyskim (po 2,0 proc.).          Bezrobocie wreszcie w dół                                 Stopa bezrobocia w m...                                                        czytaj dalej  »       Zmiana trendu   W porównaniu z marcem 2011 r. bezrobocie zwiększyło się w marcu br. w ośmiu województwach, najbardziej znaczący wzrost odnotowano w województwach: łódzkim (o 4,8 proc.), małopolskim (o 2,4 proc.), mazowieckim (o 1,8 proc.), śląskim (o 1,7 proc.), podkarpackim i podlaskim (po 0,9 proc.).    Natomiast w siedmiu województwach liczba bezrobotnych spadła: w dolnośląskim (o 3,6 proc.), zachodniopomorskim (o 2,7 proc.), warmińsko-mazurskim (o 1,6 proc.), świętokrzyskim (o 1,4 proc.), pomorskim (o 0,7 proc.), kujawsko-pomorskim (o 0,6 proc.) i opolskim (o 0,1 proc.).          Bezrobocie najwyższe od 5 lat                                 Bezrobocie po raz ko...                                                        czytaj dalej  »       Kolejki w urzędach   Z danych GUS na koniec marca br. wynika, że do urzędów pracy w ciągu tego miesiąca zgłosiło się 193,7 tys. osób poszukujących zatrudnienia, o 17,3 tys. osób mniej niż w lutym i o 25,2 tys. osób mniej niż w marcu 2011 r. Ponadto GUS poinformował, że na koniec marca 303 zakłady pracy zadeklarowały zwolnienie w najbliższym czasie 23,6 tys. pracowników, w tym z sektora publicznego 7,8 tys. osób.    Przed rokiem było to odpowiednio: 355 zakładów, 35,9 tys. pracowników, w tym z sektora publicznego 25,1 tys. osób. W marcu pracodawcy zgłosili do urzędów pracy 86,9 tys. ofert pracy, dla porównania przed miesiącem było to 60,8 tys., a przed rokiem 83,2 tys.   mn\mtom\k
Węgry mają podatek bankowy                                              Węgierscy deputowani zatwierdzili w poniedziałek rządową propozycję wprowadzenia podatku od transakcji finansowych. Decyzja może utrudnić wznowienie negocjacji z Komisją Europejską i Międzynarodowym Funduszem Walutowym w sprawie wsparcia finansowego Węgier.                    Podatek wejdzie w życie 1 stycznia 2013 roku. Wniosek rządu zatwierdziło 249 z 386 deputowanych rządzącej koalicji. Lewicowa opozycja była przeciwna.         Węgry złagodziły ustawę medialną                                 Węgierski parlament ...                                                        czytaj dalej  »        Zapłacą więcej   Każda operacja finansowa przeprowadzana przez banki komercyjne i węgierski Bank Centralny zostanie obciążona sumą 6 tys. forintów (około 20,7 euro). Transakcje giełdowe i transakcje na rynku obligacji zostaną obciążone stawką 0,1 proc.  Nowa opłata ma sprawić, że sektor finansowy poniesie część kosztów węgierskiego kryzysu finansowego i pomóc w utrzymaniu przyszłorocznego deficytu budżetowego w granicach 3 procent PKB, co jest warunkiem wznowienia negocjacji w sprawie nowej linii kredytowej z Unią Europejską i MFW.   Zła decyzja        Rząd Orbana wdzięczny Tuskowi                                 Polsce i Litwie nale...                                                        czytaj dalej  »        Minister gospodarki Gyorgy Matolcsy zapowiedział, że rząd liczy na roczne przychody z nowego podatku w granicach 1,3 mld euro.  Atilla Mesterhazy - lider opozycyjnej Węgierskiej Partii Socjalistycznej (MSZP) nazwał nowe obciążenie "podatkiem Robin Hooda", bo jego koszty poniosą wszyscy Węgrzy. Opodatkowane zostaną bowiem - choć w mniejszym wymiarze - przelewy płac na konta pracowników, wypłaty gotówki z bankomatów i przelewy pocztowe.       UE grozi Węgrom sankcjami                                 Komisja Europejska p...                                                        czytaj dalej  »        Zastrzeżenia zgłosił również prezes węgierskiego Banku Centralnego Andras Simor, który uznał, że podatek "ograniczy niezależność banku" a natychmiastową reakcją tej instytucji będzie podwyższenie stóp procentowych o 2,5 proc. Węgry mają przy tym i tak najwyższe stopy procentowe w Unii w wysokości 7 procent.   Kolejny podatek   W roku 2010 węgierscy deputowani zatwierdzili opodatkowanie sektora bankowego w wysokości 0,7 procent PKB. Wprowadzenie kontrowersyjnego podatku wywołało wówczas niezadowolenie przedstawicieli Międzynarodowego Funduszu Walutowego.  Negocjacje w sprawie kolejnej linii kredytowej dla Węgier w wysokości 15 mld euro mają rozpocząć się 17 lipca w Budapeszcie.
Klip jest jak film dokumentalny. Najpierw pokazuje Lanę Del Rey jako Marilyn Monroe śpiewającą  Happy Birthday  prezydentowi USA, który siedzi na widowni. Potem ukazane jest szczęście rodzinne Kennedych: Biały Dom, dwójka dzieci, zakochani Jackie i JFK, a na koniec strzał w samochodzie. Piosenkarka pokazała cały teledysk do piosenki  National Anthem  ( Hymn narodowy ).                    Nowy teledysk Lany Del Rey wzbudzał kontrowersje zanim się pojawił. Opowiadał o największej niewyjaśnionej tragedii w historii amerykańskiej prezydentury: o morderstwie JFK. Nową Jackie Kennedy zagrała w nim Lana Del Rey, a jej męża... czarnoskóry raper A$AP Rocky.  - To nieźle pokręcona rzecz, która wyprzedza swój czas. Ludzie zrozumieją to dopiero za trzy lata. Zresztą, chyba taki jest zamysł - tak muzyk tłumaczył koncepcję wideo kilka dni temu w wywiadzie telewizyjnym.  Del Rey zdecydowała się najpierw pokazać trailer teledysku, by podkręcić atmosferę (co było precedensem w branży), a kilka godzin temu upubliczniła cały klip. Ma prawie 8 minut i jego reżyser - Anthony Mandler, który zasłynął jako autor teledysków m.in. Rihanny, Jaya-Z i The Killers - zadbał o to, by wyglądał jak archiwalny realistyczny film.               Treść jest z życia wzięta. Najpierw czarno-białe kadry pokazują piosenkarkę jako Marilyn Monroe w seksownej sukni śpiewającą "Happy Birthday" prezydentowi, który siedzi na widowni. Potem kolorowe ujęcia ukazują szczęście rodzinne Kennedych: jest Biały Dom, dwójka dzieci, zakochani Jackie i JFK, a na koniec strzał w zabytkowym samochodzie. Całość kończy grymas bólu na twarzy "wdowy".  O klipie było tak głośno, że od chwili, w której się pojawił na YouTube, obejrzało go już ponad milion osób.  Wideo promuje singiel "National Anthem", pochodzący z debiutanckiej płyty 26-latki, "Born To Die", która ukazała się w styczniu.
 To kompletny kataklizm . Burmistrz Bisztynka prosi o pomoc                                              Grad dokonał spustoszenia. To kataklizm. Zwracam się do wszystkich ludzi dobrej woli o pomoc - mówił burmistrz Bisztynka Jan Wójcik, podsumowując zniszczenia, jakich dokonał padający w środę przez kilkanaście minut grad, który miał wielkość kurzych jaj. Zniszczonych zostało blisko tysiąc budynków, w tym 330 domów mieszkalnych, oraz kilkaset samochodów.                     Burmistrz podkreślił, że kilkanaście minut, w ciągu których padał grad, było dla miasta tragiczne.  - Grad dokonał spustoszenia. 330 budynków mieszkalnych uległo poważnemu uszkodzeniu, również budynki gospodarcze, garaże. Powywracane są drzewa, linie energetyczne. To można krótko określić jako kompletny kataklizm - powiedział Wójcik.        Burza gradowa zniszczyła w mieście 320 domów i kilkaset samochodów                                 Potężna burza gradow...                                                        czytaj dalej  »        I zaapelował o pomoc. - Zwracam się z gorącą prośbą do wszystkich ludzi dobrej woli mogących zaoferować nam pomoc. Potrzeba jest nam siła robocza, ale przede wszystkim materiały budowlane, dachówki - powiedział burmistrz Bisztynka. - To temat dla nas bardzo ważny - dodał.  Jednocześnie poinformował, że dwóch przedsiębiorców zdecydowało się przekazać dachówki do poszkodowanych mieszkańców Bisztynka.  Burmistrz przypomniał, że ogromnych nakładów będzie wymagać niedawno wyremontowana za 12 mln zł szkoła, która najbardziej ucierpiała podczas gradobicia.  - Cacko w woj. warmińsko-mazurskim. Dziś nawet nie chcę w tamtą stronę patrzeć, bo serce się kraje na widok tego, co tam można zobaczyć - powiedział Wójcik.   Szacują straty    Przy usuwaniu skutków gradobicia pracuje kilkudziesięciu strażaków i mieszkańcy. W uprzątaniu ulic z połamanych gałęzi i dachówek będą pomagać także więźniowie z zakładu karnego w Barczewie.  W czwartek od rana w Bisztynku pracują komisje złożone z pracowników socjalnych, które pomagają w szacowaniu strat i przyznawaniu zasiłków do 6 tys. zł na najpilniejsze potrzeby poszkodowanych.  Wojewoda warmińsko-mazurski powołał też komisję wojewódzką i komisje powiatowe w powiatach braniewskim, bartoszyckim, lidzbarskim, kętrzyńskim i węgorzewskim, gdzie w środę przeszła nawałnica i gwałtowne opady. Będą one szacować straty w uprawach rolnych.
Nawarzyliśmy piwa - Europie                                              W 2011 r. eksport piwa osiągnął najwyższy poziom w historii - informuje  Dziennik Gazeta Prawna . Największym rynkiem eksportowym dla rodzimego browaru są Węgry, gdzie sprzedaliśmy w 2011 r. piwa za 12,6 mln euro.                    Według wstępnych danych GUS działające w Polsce browary sprzedały za granicę piwo warte 76,7 mln euro (o 0,8 mln euro więcej niż rok wcześniej). Największym rynkiem eksportowym są Węgry (ponad 12,6 mld euro) oraz Czechy (10,6 mln euro). Dalej są: Niemcy, Irlandia, USA, Słowacja, Włochy, Bułgaria i Francja.          Daniel Craig: Bond musi pić piwo                                 - Ten film kosztuje ...                                                        czytaj dalej  »         Browary naważyły też więcej piwa - 37,9 mln hektolitrów (o 3,4 proc. więcej niż rok wcześniej).     Pijemy tyle co Niemcy   Piwo nie tylko eksportujemy, ale również pijemy. Jak wyliczył  DGP , roczna sprzedaż złocistego trunku na osobę w naszym kraju wyniosła ponad 100 litrów. Oznacza to, że pod względem konsumpcji piwa prawie doganiamy Niemców, którzy wypijają rocznie średnio 103-105 litrów.    Ten rok może być jeszcze lepszy. Branża oczekuje, że produkcja i sprzedaż piwa wzrosną o 3-4 proc. Ale wszystko zależy od pogody, która istotnie wpływa na konsumpcję tego typu alkoholu.   zś//bgr/k
Połowa Oasis w Strefie Kibica                                               Noel Gallagher wystąpił w środę w gdańskiej Strefie Kibica. Koncert wbrew wcześniejszym zapowiedziom był darmowy.                     W środę w gdańskiej strefie zagrał były członek grupy Oasis - Noel Gallagher. Jego występ poprzedził koncert brytyjskiego zespołu rockowego The Vaccines, a także polskiej grupy Ziemianie.  Początkowo bilety na koncert miały kosztować 65 zł, potem - 35 zł, a w końcu w ogóle zrezygnowano z opłat .  Zabawę nieco popsuła jednak pogoda - w Trójmieście było deszczowo i chłodno.               Gallagher w Gdańsku jednak za darmo. Zwrócą pieniądze                                 Już w środę w gdańsk...                                                        czytaj dalej  »         Prywatnie - też kibic   Noel to starszy brat Liama Gallaghera, z którym współtworzył grupę Oasis. Po kłótni z bratem Noel opuścił zespół i rozpoczął karierę solową. Oasis wydało siedem płyt i przez długi czas utrzymywało się w czołówce rockowych zespołów w Wielkiej Brytanii.  Noel Gallagher jest zapalonym kibicem Manchesteru United.
Nawałnice i grad w USA. 12 osób nie żyje                                              Co najmniej 12 osób nie żyje, ponad trzy miliony jest bez prądu. To najnowszy bilans gwałtownych burz, jakie przeszły nad wschodnim wybrzeżem USA. Waszyngton jest częściowo sparaliżowany. Przywrócenie zasilania w niektórych obszarach może potrwać do tygodnia.                     Tragiczny bilans burz, które rozpętały się w piątek wieczorem (czasu lokalnego) może jeszcze wzrosnąć. Gubernatorzy Wirginii, Zachodniej Wirginii i Ohio ogłosili stan klęski żywiołowej. Brak elektryczności jest szczególnie dotkliwy z powodu panujących od kilku dni rekordowych upałów.    Prezydent Barack Obama upoważnił w sobotę Federalną   Agencję Zarządzania Kryzysowego lub FEMA, aby koordynowały pomoc humanitarną dla ludzi, którzy ucierpieli podczas katastrofy w Ohio.      Nawałnice i gradobicie   Towarzyszący nawałnicy wiatr osiągał prędkość 100 kilometrów na godzinę, towarzyszyły mu pioruny i gradobicie. Żywioł łamał gałęzie i drzewa. Powalał słupy energetyczne. Wystąpiły zakłócenia w ruchu drogowym i kolejowym. Problemy miały lotniska.   Śmierć podczas burzy         Burze paraliżują USA. Miliony pocą się bez klimatyzacji                                 Niemal pięć milionów...                                                        czytaj dalej  »        Gubernator Wirginii Bob McDonnell poinformował o sześciu ofiarach śmiertelnych burzy w tym stanie. Jedną z nich jest zabita podczas snu 90-letnia kobieta, na której dom w mieście Springfield  spadło drzewo. Z kolei 27-letni mężczyzna poniósł śmierć w przygniecionym przez drzewo samochodzie. W stanie Maryland w podobnych okolicznościach zginął 25-letni kierowca. Dwóch towarzyszących mu pasażerów  zostało rannych. W New Jersey zginęło dwóch chłopców, w wieku dwóch i siedmiu lat, którzy znajdowali się w namiocie, na który spadło drzewo.   Stan klęski żywiołowej   Władze dotkniętych gwałtownymi burzami stanów nie podały liczby rannych. Poinformowano jednak o przypadkach porażeń ludzi prądem po zerwaniu trakcji energetycznych i uszkodzeniu transformatorów. Gubernatorzy trzech stanów ogłosili stan klęski żywiołowej. Pozwoli im to uzyskać pomoc federalną na usuwanie zniszczeń poczynionych przez żywioł.   Miliony osób bez prądu         Obama w płonącym Kolorado                                 Prezydent USA Barack...                                                        czytaj dalej  »        Ponad 3 mln ludzi po burzach ciągle nie ma prądu. W piątek wieczorem prawie milion odbiorców nie miało elektryczności w Waszyngtonie. Awarią zostało dotkniętych prawie 2,5 mln mieszkańców stanu Wirginia. W Zachodniej Wirginii prądu nie ma 688 tys. osób, a w Ohio - prawie 1 mln ludzi. Brak w dostawach prądu daje się we znaki także mieszkańcom Indiany.   Brak klimatyzacji   To prawdziwy problem, bo w stanach przez które przeszły burze panują od kilku dni rekordowe upały. Brak prądu uniemożliwia im na korzystanie z klimatyzatorów, bez których trudno wytrzymać w nagrzanych domach i mieszkaniach. Przedstawiciele zakładów energetycznych nie mają najlepszych wiadomości. Ich zdaniem usuwanie awarii może potrwać nawet tydzień.   Rekordowe upały   W piątek w Waszyngtonie i okolicach termometry wskazywały rekordową dla czerwca temperaturę - ponad  40 st. Celsjusza. Tym samym został pobity rekord z 1934 roku. Wtedy w amerykańskiej stolicy było 38,3 st. C. W nadchodzących dniach w dalszym ciągu będzie upalnie. Amerykańskie Narodowe Centrum Meteorologiczne zapowiada, że temperatura będzie przekraczać 39 stopni Celsjusza, ale wysoka wilgotność powietrza spowoduje, że będzie odczuwana nawet jak 43 st. C. Synoptycy zapowiadają kolejne burze.
Polska ma najtańszy luksus na świecie?                                              Polska zapewnia najtańsze na świecie noclegi w 5-gwiazdkowych hotelach - zawyrokował prestiżowy portal Hotels.com, który umieścił Warszawę wśród ośmiu innych europejskich stolic w rankingu miast z całego świata z najatrakcyjniejszymi pokojami hotelowymi. Najdrożej jest natomiast w Nowym Jorku.                    Na podstawie średnich cen pokoju w 5-gwiazdkowych hotelach za dobę w zeszłym roku amerykański portal hotels.com ułożył ranking tych krajów, które są najatrakcyjniejsze cenowo.  Najlepsze na świecie oferty są w Polsce  - zawyrokowali twórcy zestawienia.    Za nocleg w luksusowym hotelu w Warszawie trzeba zapłacić  tylko  84 funty, czyli ok. 440 zł. To najmniej na świecie, co dało naszej stolicy pierwsze miejsce wśród 12 miast świata z najatrakcyjniejszymi cenowo pokojami hotelowymi.                 U nas za luksusowy hotel płaci się o 6 funtów mniej niż w Marakeszu, który jest drugi na liście (90 funtów, czyli ok. 475 zł). Inne stosunkowo tanie pokoje są w Budapeszcie (105 funtów), w estońskim Tallinie (112 funtów) i Berlinie (114 funtów).    - Doskonałe usługi za niskie ceny oferują w szczególności wschodnioeuropejskie stolice, pomimo znacznych wzrostów cen w ostatnim roku, wraz ze zwiększającym się popytem wśród odwiedzających te miasta doświadczonych turystów. To dowód, że nie trzeba podróżować daleko, aby znaleźć atrakcyjną miejscówkę przy małym budżecie - podsumował wyniki Nigel Pocklington, szef marketingu w hotels.com.    Najdrożej na świecie jest w Nowym Jorku, gdzie za noc w 5-gwiazdkowym hotelu trzeba zapłacić 340 funtów, czyli ok. 1,8 tys. złotych.    am//gak    Najtańsze 5-gwiazdkowe hotele świata wg hotels.com:  1. Warszawa - 84 funty 2. Marakesz - 90 funtów 3. Budapeszt - 105 funtów 4. Tallin - 112 funtów 5. Berlin - 114 funtów 6. Londyn - 225 funtów 7. Waszyngton - 254 funty 7. Wenecja - 254 funty 8. Genewa - 287 funtów 9. Tokio - 292 funty 10. Paryż - 326 funtów 11. Nowy Jork - 340 funtów
Keira Knightley zaręczyła się z gwiazdą rocka                                              Keira Knightley, gwiazda  Piratów z Karaibów , zaręczyła się z Jamesem Rightonem, liderem grupy rockowej Klaxons. Para spotyka się od lutego ub.r., gdy poznała ich ze sobą wspólna znajoma. Szczegóły związku aktorka trzyma w tajemnicy, ale dziś jej rzeczniczka potwierdziła zaręczyny z brytyjskim rockmanem.                    - Mogę potwierdzić, że Keira jest zaręczona z Jamesem Rightonem - powiedziała mediom rzeczniczka Keiry Knightley, aktorki znanej z  Piratów z Karaibów  i nominowanej do Oscara za rolę w filmie  Duma i uprzedzenie .                 Szczegóły oraz informacje o ślubie są trzymane w tajemnicy. - Nie zdradzę żadnych dalszych informacji. To prywatne sprawy Keiry - zastrzegła rzeczniczka.    27-letnia gwiazda spotyka się z Rightonem od lutego ub.r., gdy poznała ich ze sobą wspólna przyjaciółka, Alexa Chung - gwiazda telewizyjna i była dziewczyna Aleksa Turnera z Arctic Monkeys. Aktorka była wówczas świeżo po rozstaniu z aktorem Rupertem Friendem, z którym była związana przez 5 lat.    Swój romans trzymali w tajemnicy i do tej pory nie pokazali się razem na żadnej z publicznych imprez. Cztery miesiące temu sfotografowano ich jak się całują w pobliżu domu we wschodnim Londynie, w którym razem mieszkają.     On gra rocka, ona Annę Kareninę   28-letni James Righton jest frontmanem i klawiszowcem Klaxons. Zespół, który istnieje od 2005 roku, jest jedną z najbardziej znanych w Anglii kapel new rave, łączących rocka z muzyką elektroniczną. Ich debiutancki album  Myths of the Near Future  otrzymał prestiżową brytyjską nagrodę Mercury Prize. Obecnie pracują nad nowym albumem, następcą  Surfing The Void  z sierpnia 2010 roku.          Knightley czeka na premierę najnowszego filmu -  Anna Karenina . W kolejnej ekranizacji powieści Lwa Tołstoja występują obok niej m.in. Jude Law, Aaron Johnson i Emily Watson. W Polsce obraz zobaczymy od 19 października.   am//bgr
Zmarł turysta rażony piorunem w Tatrach                                               Mężczyzna, który w piątek został rażony piorunem w rejonie Czerwonych Wierchów, zmarł w szpitalu w Zakopanem - poinformował  Tygodnik Podhalański . W piątek mężczyzna i towarzysząca mu kobieta zostali śmigłowcem zabrani ze szlaku w okolicy Ciemniaka.                     W piątek w czasie burzy piorun raził dwoje turystów, wędrujących w rejonie Ciemniaka. Kobietę i mężczyznę śmigłowcem TOPR przetransportowano do zakopiańskiego szpitala. Mężczyzna był w ciężkim stanie.  "Tygodnik Podhalański" poinformował, że w sobotę turysta zmarł.                Piorun raził turystów w Tatrach                                 Dwójka turystów zost...                                                        czytaj dalej  »         Burzowo w Tatrach   Nad Tatrami od kilku dni codziennie przechodzą burze, taka pogoda ma utrzymać się także przez kolejne dni.  W przypadku zbliżającej się burzy należy jak najszybciej zejść ze szczytów i grani oraz opuścić otwarte przestrzenie i okolice cieków wodnych.
Życie po 80. Zaczyna się czy zacina?                                              - Janek Nowak Jeziorański powiedział do mnie kiedyś: Włodku, pamiętaj, że życie zaczyna się po 80. Ja powiedziałem: Janku, chyba się zacina, nie zaczyna - mówił Justynie Pochanke Władysław Bartoszewski pytany o to, co go napędza. W niedzielę profesor obchodzi swoje 90. urodziny.                     Władysław Bartoszewski urodził się 19 lutego 1922 roku w Warszawie. Jego życiorysem można by obdzielić co najmniej kilka osób. O swoich burzliwych losach opowiadał dziennikarce TVN - Justynie Pochanke. Cały cykl rozmów pod hasłem  Lekcje Bartoszewskiego  od września ubiegłego roku był emitowany w TVN24.           Robiłem to, mimo że się bałem. Miałem prawo się bać                                  O Żegocie, czasach o...                                                        czytaj dalej  »        LEKCJE BARTOSZEWSKIEGO     Profesor Władysław Bartoszewski to dziennikarz, pisarz, historyk, działacz społeczny i polityk. Maturę zdał w przededniu wojny, w 1939 roku. We wrześniu uczestniczył w cywilnej obronie Warszawy. Już rok później stał się więźniem w obozie Auschwitz.           Wobec woli niepodległości pękną wszelkie przeszkody                                  O udziale w Powstani...                                                        czytaj dalej  »        W 1942 roku został żołnierzem Armii Krajowej. Pracował jako referent w Podwydziale Wydziału Informacji Biura Informacji i Propagandy Komendy Głównej AK. Działał też w  Żegocie , a w 1944 uczestniczył w Powstaniu Warszawskim.    Po wojnie działał w opozycyjnym PSL Stanisława Mikołajczyka, a został wkrótce poddany represjom przez organy bezpieczeństwa. Stalinowskie władze oskarżyły go o to, że jest agentem obcych wywiadów. A po wyjściu z więzienia znów walczył o Polskę, tym razem piórem, jako publicysta  Tygodnika Powszechnego  i tajny korespondent Radia Wolna Europa. W wolnej Polsce został dwukrotnie ministrem spraw zagranicznych, a dziś doradza polskiemu premierowi.    ktom/tr
Autobus cały w trawie                                              Solaris Urbino Electric, pierwszy w Polsce autobus z napędem elektrycznym, będzie testowany w Poznaniu. Od 2 czerwca przez miesiąc wozić będzie kibiców z lotniska na Ławicy do Novotelu koło budynków Andersii.                    Napęd elektryczny to nie jedyna rzecz wyróżniająca nowy pojazd Solarisa.  – Autobus pokryty jest plastikową trawą. W Poznaniu będziemy testowali go przez miesiąc. Chcemy pokazać, że w nasze miasto zwraca uwagę na ekologię – wyjaśnia Iwona Cieślik z biura promocji MPK Poznań.    Autobus pokryty jest plastikową trawą. W Poznaniu będziemy testowali go przez miesiąc. Chcemy pokazać, że w nasze miasto zwraca uwagę na ekologię.    Iwona Cieślik, MPK Poznań     Zielony transport dla kibiców   Solaris Urbino Electric pierwszy raz na ulice Poznania wyjedzie 2 czerwca. Do końca miesiąca będzie kursował codziennie na trasie lotnisko Ławica – Novotel centrum, zatrzymując się po drodze tylko na jednym przystanku – przy Rondzie Kaponiera.  W ciągu dnia wykona po 6 kursów w obie strony – na tyle pozwoli bowiem bateria, która codziennie będzie ładowana na Ławicy.  Przejazd autobusem będzie darmowy.  - Po raz kolejny Poznań będzie testował nowość na polskim rynku. Wcześniej na naszych torach debiutował pierwszy tramwaj wyprodukowany przez Solarisa, jako pierwsi w Polsce kupiliśmy także autobus hybrydowy - podkreśla Cieślik.  - Bardzo dużym atutem tego pojazdu jest to, że jest cichy w środku i na  zewnątrz, to idealna propozycja dla miast, gdzie w centrum wyłączony jest  ruch samochodowy. Nie planujemy jednak w najbliższym czasie zakupu  takiego pojazdu. Nie interesowaliśmy się też jego ceną, tym bardziej, że jest to prototyp. Prawdopodobnie po miesiącu pojazd wróci do Solarisa,  gdzie będą pracować, żeby go ulepszyć - opowiada.                           70 puszek sprayu i autobus jak po liftingu                                 Wystarczyły dwa dni ...                                                        czytaj dalej  »        Jak mówi, ten miesiąc pokaże, jakie będą koszty eksploatacji pojazdu. Należy się jednak spodziewać, że większe od zwykłego autobusu spalinowego   Grubas z Bolechowa   Pracownicy Solarisa z podpoznańskiego Bolechowa z pewnością będą pracować jeszcze nad efektywnością baterii, choć nie prezentuje się ona źle.  – Zwykle baterie trzeba ładować tak długo, jak chcemy, żeby autobus jeździł. W przypadku Solarisa Urbino Electric, półtorej godziny ładowania pozwala na wykonanie 6 kursów z lotniska do Novotelu i z powrotem – informuje Cieślik.  To nie jedyny kłopot z bateriami – drugim jest ich waga. Pojazd posiada dwie, każda o wadze 700 kg. Konieczne było zredukowanie masy autobusu. Dlatego część poszycia bocznego oraz tylną pokrywę zastąpiono lekkimi i wytrzymałymi panelami z włókna węglowego, w autobusie zamontowano cieńsze szyby, a podłogę - zamiast ze sklejki - wykonano z drewna mahoniowego. Lżejsze są także siedzenia i felgi. Autobus zupełnie pozbawiony jest płynów eksploatacyjnych i zbiorników z paliwem, na czym zyskano 300 kg.  Mimo „odchudzonej” konstrukcji, autobus jest tylko nieznacznie cięższy od swojego pierwowzoru - Solarisa Alpino w wersji 8,9-metrowej o napędzie spalinowym.
Dekret prezydenta: Cadillac za dobre plony                                              Prezydenta bogatego w gaz Turkmenistanu stać na szczodre gesty. Przekonali się o tym urzędnicy jednej z prowincji, którzy dostali luksusowego cadillaca w nagrodę za dobrą pracę rolników.                    Prezydent Gurbanguły Berdymuchamedow podarował samochód urzędnikom odpowiedzialnym za zbiory zboża we wschodniej prowincji Lebap.         14                    Wódki nie będzie.  Przez święto prezydenta      Zakaz sprzedaży alko...                           czytaj dalej  »        "Biorąc pod uwagę dobre wyniki osiągnięte przez plantatorów zboża w prowincji Lebap, ich niesamowitą wydajność pracy, turkmeński prezydent podpisał dekret o podarowaniu cadillaca escalade administracji prowincji do oficjalnego użytku - informują lokalne media.  Prowincja Lebap jako jedyna w kraju przekroczyła minimum produkcji wymagane przez władze centralne - osiągnęła wynik 350 tys. ton zboża.  Turkmenistan, który składa się z pięciu prowincji, oficjalnie nakazał rolnikom wyprodukowanie 1,6 mln ton zboża, czyli nie mniej niż 320 tys. ton na każdą prowincję.
Najstarsze polskie wydawnictwo przestaje istnieć                                              Wydawnictwo Ossolineum, najstarsza polska oficyna, działająca nieprzerwanie od 1817 r., zostało postawione w stan likwidacji. Minister kultury Bogdan Zdrojewski przeznacza 600 tys. zł na wykupienie praw do znaku towarowego oficyny.                    Najstarsze polskie wydawnictwo przestało istnieć po tym, jak w poniedziałek decyzją Nadzwyczajnego Zgromadzenia Wspólników Spółka Zakład Narodowy im. Ossolińskich - Wydawnictwo została rozwiązana. Likwidatorem został dotychczasowy prezes Andrzej Głuchowski.   Resort kultury wykupi nazwę i znak   Według ministra kultury i dziedzictwa narodowego, Bogdana Zdrojewskiego, oficyna była niewłaściwie zarządzana, więc nie jest on zaskoczony tą sytuacją. Jak powiedział, resort ma przygotowaną kwotę 600 tys. zł na wykupienie praw do znaku towarowego Wydawnictwa Ossolineum.  Jak wyjaśnia, chodzi o ochronę najcenniejszych dla dziedzictwa narodowego wartości niematerialnych Wydawnictwa, tj. nazwy i znaku „Zakład Narodowy im. Ossolińskich - Wydawnictwo”, a także serii wydawniczych, w tym jednej z najważniejszych w polskim dorobku - „Biblioteka Narodowa”. Zdrojewski - jak zapowiedział - będzie dążył do stworzenia systemowego rozwiązania, które umożliwi kontynuowanie w sposób niekomercyjny najistotniejszych dla kultury narodowej serii wydawniczych Ossolineum.  Wcześniej Ministerstwo Kultury i Dziedzictwa Narodowego wielokrotnie udzielało dodatkowego wsparcia finansowego dla Zakładu Narodowego im. Ossolińskich, w tym m.in. na spłatę dotychczasowego zadłużenia Wydawnictwa.       Zasłynęło serią Bibilioteka Narodowa     Od założenia aż do 1945 r. Ossolineum mieściło się Lwowie. Obecnie znajduje się we Wrocławiu. Oficyna wydawała przede wszystkim publikacje naukowe i   popularnonaukowe, głównie z historii, literaturoznawstwa, filozofii i   kulturoznawstwa. W ofercie można było znaleźć też literaturę  piękną  oraz jej opracowania krytyczne.  Najbardziej znaną serią wydawnicza Ossolineum jest ukazująca się  nieprzerwanie od 1919 roku Biblioteka Narodowa, najstarsza polska seria  wydawnicza.
 Parlament zna swoje prawa .  Co zrobią egipscy posłowie?                                              Zdominowana przez islamistów Zgromadzenie Ludowe, izba niższa egipskiego parlamentu, zebrało się mimo decyzji najwyższego sądu konstytucyjnego o jego rozwiązaniu.                         Parlament dobrze zna swoje prawa i obowiązki i nie ingeruje w sprawy należące do kompetencji sądu; nie komentuje też decyzji wymiaru sprawiedliwości    Mohammed Saad el-Katatni    Przewodniczący Zgromadzenia, umiarkowany islamista Mohammed Saad el-Katatni, wyjaśnił deputowanym, że izba zebrała się raczej w celu znalezienia sposobów na wdrożenie orzeczenia sądu niż debatowania nad nim z pominięciem zasady "wyższości prawa i rozdziału władzy".  - Parlament dobrze zna swoje prawa i obowiązki i nie ingeruje w sprawy należące do kompetencji sądu; nie komentuje też decyzji wymiaru sprawiedliwości - zaznaczył. - Chcę podkreślić, że nie działamy wbrew decyzji sądu konstytucyjnego - dodał.  Deputowani przyjęli następnie wniosek Katatniego głoszący, że Zgromadzenie Ludowe będzie starało się uzyskać od najwyższego sądu apelacyjnego poradę prawną na temat sposobów implementacji decyzji najwyższego sądu konstytucyjnego z 14 czerwca. Po kilku minutach Katatni odroczył sesję.   Parlament niekonstytucyjny         Nowy prezydent przeciwko generałom  i sądowi. Wojskowi obradują                                 Prezydent Egiptu Moh...                                                        czytaj dalej  »        W poniedziałek sąd konstytucyjny poinformował, że jego czerwcowa decyzja o rozwiązaniu izby niższej parlamentu jest ostateczna i wiążąca. Była to reakcja na niedzielny dekret wywodzącego się z Bractwa Muzułmańskiego prezydenta Mohameda Mursiego o przywróceniu zdominowanej przez islamistów izby.  W połowie czerwca sędziowie uznali za nieważne mandaty jednej trzeciej składu Zgromadzenia Ludowego, który został wyłoniony w wyniku zakończonych w styczniu wyborów. Sąd zarekomendował rozwiązanie izby niższej i rozpisanie nowych wyborów.  Zatwierdzili to wojskowi z Najwyższej Rady Wojskowej, którzy przez 16 miesięcy po ustąpieniu prezydenta Hosniego Mubaraka sprawowali władzę w kraju.  Dzięki rozwiązaniu parlamentu w rękach wojskowych, którzy 30 czerwca formalnie przekazali władzę Mursiemu, ponownie znalazły się kompetencje ustawodawcze.
 Nie ma mocnych na latoludków i leśnych dziadków                                               - Déjà vu, to się powtarza po każdych przegranych i zakonczonych klapą mistrzostwach - powiedział w  Faktach po Faktach  w TVN24 europoseł Solidarnej Polski Jacek Kurski. W ten sposób skomentował zamieszanie wokół PZPN po przegranych dla Polski mistrzostwach Europy. I przekonywał: - Nie ma mocnego na tę grupę latoludków czy leśnych dziadków.                    Zdaniem Kurskiego teraz "musi nastapić jakiś kompromis świata polityki". - To musi być decyzja, z którą zgodzą sie wszyscy, bo to nas na dłuższą metę kompromituje - powiedział Kurski.         Nie mam powodów do dymisji . Lato atakuje, wylicza i obiecuje                                 Będzie nowy trener r...                                                        czytaj dalej  »        Zaznaczył, że podczas Euro 2012 egzamin zdali kibice, ale nie państwo. - Zdał egzamin naród, nie zdało państwo jeśli chodzi o infrastrukturę i jako nieudolny nadzorca PZPN - ocenił Kurski.   Próbowali i nic   Według Europosła na walce z PZPN zęby połamało sobie już kilku ministrów sportu. - Trzech próbowało zmienić PZPN i jeden zastrzelony na cmentarzu, drugi siedzi w więzieniu, trzeci odszedł na polityczną banicję. Czuję, że teraz jest moment, w którym wszyscy zrozumieli, że tak dalej być nie może - stwierdził poseł Solidarnej Polski.   Od 30 lat klęska          Lato powinien odejść za złą kadencję, a nie porażkę                                  - Martwi mnie kampan...                                                        czytaj dalej  »        Krytycznie o sytuacji w PZPN wypowiedział się też były minister sportu Mirosław Drzewiecki, który też próbował "walczyć" ze Związkiem. - Jest kłopot i to poważny, bo dziś w Polsce mamy tysiące Orlików gdzie młodzi ludzie mogą trenować, mamy piękne nowe stadiony, wspaniałą publiczność - wszystko mamy, ale mamy też organizację, która jest źle zarządzana - ocenił Drzewiecki.  I analizował, że właśnie "dlatego od 30 lat w polskiej piłce nie ma żadnego sukcesu". - Ludzie w PZPN muszą sobie uświadomić, że to, co uprawiają od 30 lat to jedna wielka klęska. Im nie idzie, źle zarządzają - powiedział Drzewiecki. - Ten związk jest jednym z narodowych przedstawicieli w UEFA i FIFA, ale nas nikt nie slucha - podsumował.         Mucha: PZPN nie stworzył odpowiednich warunków                                  Polski Związek Piłki...                                                        czytaj dalej  »        Co dalej   Kwestia zmian w PZPN pojawiła się zaraz po tym, jak Polska przegrywając mecz z Czechami odpadła z Euro 2012. Wtedy media przypomniały deklarację przezsa PZPN Grzegorza Laty, który pod koniec ubiegłego roku w wywiadzie prasowym  (ZOBACZ I POSŁUCHAJ)  stwierdził, że jeśli nie wyjdziemy z grupy, to odejdzie ze stanowiska.   Pierwsze słyszy   Dziś Lato, pytany o tę deklarację mówi, że "pierwsze słyszy" i takiej deklaracji nie pamięta.      Sonda   zamknij  Jak oceniasz decyzję Grzegorza Laty, który nie podał się do dymisji?           Człowiek bez honoru    Nie ma powodów, by podawał się do dymisji, to nie PZPN grał na Euro    Głosuj       Sonda   zamknij  Jak oceniasz decyzję Grzegorza Laty, który nie podał się do dymisji?     Wyniki głosowania   91%   Człowiek bez honoru   91%        9%   Nie ma powodów, by podawał się do dymisji, to nie PZPN grał na Euro   9%       Oddanych głosów:  60966        zobacz wyniki
Czy dziecko może tak po prostu przestać istnieć?                                               Po tym, jak kilka dni temu wyszła na jaw szokująca prawda o śmierci chłopca znalezionego w Cieszynie, powstaje pytanie, czy tej tragedii można było zapobiec. Sprawie przyjrzała się reporterka  Polski i Świata .                    Rodziną, która jest pod opieką Miejskiego Ośrodka Pomocy Społecznej (była nią objęta także rodzina Szymona z Będzina) pownien się zajmować pracownik socjalny. Tyle, że w więkoszości ośrodków pracowników socjalnych brakuje.                Po sprawie Szymona będzie monitorowanie dzieci?                                  Przegląd całego syst...                                                        czytaj dalej  »         Nie ma czasu    W Grodzisku Mazowieckim z pomocy MOPS korzysta trzy tysiące osób.  - Pracownicy muszą do tych ludzi jeździć, a czasu brakuje - przyznaje Wioletta Domownik, pracownik socjalny z Grodziska Mazowieckiego.  Czasu brakuje również dlatego, że praciwnik socjalny musi dodatkowo - oprócz pracy w terenie - wypełniać sterty dokumentów.                Winni nie tylko rodzice?  Ta rodzina nie żyła na pustyni                                  - Ta rodzina nie żył...                                                        czytaj dalej  »        - Sytuacja, w której pracownicy socjalni nie wiedzą, co się dzieje w środkowiskach, którymi się zajmują, jest w Polsce normą - mówi Anna Wacławik-Orpik, prowadząca program "Rozmowy o pomaganiu" w radiu TOK FM.  Dlatego, jak zaznacza, nie zaskoczyło jej tło sprawy Szymona z Będzina, którego rodzina była pod opieką MOPS-u, a mimo to pracownicy socjalni nie zauważyli zniknięcia chłopca.   Armia urzędników   W jej opinii, nie można mieć dobrego zdania o ośrodkach opieki społecznej w Polsce. - To rzesza urzędników, a prawdziwych pomagaczy jest niewielu - mówi Wacławik-Orpik.  Potwierdzają to statystyki. W ośrodkach pomocy społeczniej pracuje ponad 130 tys. urzędników, ale tylko 19 tys. z nich bezpośrednio zajmuje się rodzinami, które wymagają pomocy.  Kuleje nie tylko opieka społeczna, w Polsce nie ma również systemu śledzenia losów dziecka. Po rejestracji malucha w urzędzie stanu cywilnego, dokumenty trafiają do urzędu miasta, gdzie zameldowani są rodzice i na tym rola urzędników się kończy.  Była minister pracy i polityki społecznej Joanna Kluzik-Rostkowska uważa, że potrzebny jest system komputerowy, który zbierałby informacje o dzieciach, dostępne w jednym miejscu.  - To nie są wielkie koszty - zapewnia Kluzik-Rostkowska.
W pierwszej kolejności mazowiecki urząd marszałkowski sprowadza do Polski turystów, którym hotelarze wymówili pokoje. Wczoraj na polskich lotniskach wylądowało 900 klientów biura Sky Club, dzisiaj do domów wróci kolejne 800-900 turystów, m.in z Tunezji i Grecji.                         To oczywiście nie jest proste, ponieważ organizacja w tak krótkim czasie powrotu do kraju 5 tys. osób wymaga niesamowitych manewrów    Monika Milewska, rzecznik urzędu marszałkowskiego    Rzeczniczka Urzędu Marszałkowskiego Marta Milewska powiedziała, że urzędnicy w pierwszej kolejności przygotowują podróż do kraju dla tych osób, których sytuacja jest najtrudniejsza. Dodała, że już wczoraj pojawiły się sygnały od turystów, którzy z powodu nieuregulowanych rachunków za pobyt w hotelu, są wypraszani z pokojów.     "Dynamiczna sytuacja"   Według informacji urzędu marszałkowskiego w środę do Polski wróciło 900 osób, z których 800 planowo zakończyło turnus. Pozostała setka wróciła dzięki pomocy urzędu. W czwartek na lotniskach w Warszawie, Katowicach i Wrocławiu wylądować ma kolejnych 800-900 klientów touroperatora Sky Club. Do Polski wrócą turyści z Tunezji, Grecji, Maroka i Hiszpanii.  - To oczywiście nie jest proste, ponieważ organizacja w tak krótkim czasie powrotu do kraju 5 tys. osób wymaga niesamowitych manewrów - powiedziała.     Marta Milewska wyjaśniła, że niektórzy hotelarze pozwalają na pozostanie w pokojach klientów biura podróży Sky Club, inni polskich turystów z nich wyrzucają. - Najtrudniejsza sytuacja jest m.in. w Egipcie, trudna jest w Grecji - przyznała rzecznik. Dodała, że sytuacja dynamicznie się zmienia.       Rezydenci nic nie wiedzieli?   Rezydentka biura podróży Sky Club w Egipcie o upadłości swojego pracodawcy dowiedziała się od koleżanki po fachu. Od razu zajęły się opracowaniem planu powrotu turystów do Polski.  - Problemem nie byli turyści, którzy przyjechali na tydzień, dlatego że upadłość została ogłoszona dzień przed wylotami - powiedziała. - Problemem było to, jak odtransportować ludzi z hotelu, którzy mieli zostać jeszcze tydzień.  Wyjaśniła, że egipscy hotelarze - gdy tylko dowiedzieli się o upadłości biura Sky Club - wyprosili z pokoi polskich turystów. Wszyscy czekali w recepcji na telefon rezydentki. - Powiedziałam im, że muszą czekać na telefon ode mnie, bo sama nie wiem, co się dzieje - powiedziała.   Wracają do Polski     Nie było żadnych informacji. Były tylko SMS-y typu: "Proszę natychmiast opuścić hotel", "Proszę się wymeldować", "Proszę się spakować", "Wylatujecie o 15:30"    turystka    Panie Marta i Joanna w czwartkowy poranek wylądowały na Okęciu po  przerwanych w połowie wakacjach. Rezydenci na miejcu do końca uspokajali  turystów, że wszystko jest w porządku. Zorientowały się dopiero wtedy,  gdy dostały sygnały od znajomych z Polski.  - Nie było żadnych informacji. Były tylko SMS-y typu: "Proszę  natychmiast opuścić hotel", "Proszę się wymeldować", "Proszę się  spakować", "Wylatujecie o 15:30" - powiedziała turystka. Dodała, że ci,  którzy nie zabrali telefonów np. na basen, musieli pakować się w 10  min, żeby wrócić do kraju.   "Nie wszyscy mieli tyle szczęścia"   W środę wieczorem na łódzkie lotnisko im. W.  Reymonta w Łodzi przylecieli podróżni z Sharm el Sheikh, którzy  korzystali z oferty biur Sky Club lub Triada. Klienci, którzy przylecieli do  Łodzi zdążyli zakończyć urlopy zanim rozpoczęły się problemy  związane z upadłością touroperatora.  - Nerwowość w hotelu zaczęła wzrastać razem z napływającymi informacjami - przyznał jeden z podróżnych. - Niestety nie wszyscy mieli tyle szczęścia co my - dodał inny klient firmy Sky Club.  Jedna z klientek Triady powiedziała, że "firma nie informowała ich o tym, co się dzieje", a wiadomości o problemach Sky Club dostali od rodaków na miejscu.   Do Pyrzowic p rzyleciała już też  część turystów Sky Clubu z Egiptu. Jak mówią, na szczęście był to ich ostatni dzień pobytu, więc nie  mieli większych problemów. Choć - jak przyznają - pojawiały się głosy, że Ci którzy tam  zostali, będą musieli sami zapłacić za hotel. Mówili też, że Ci, którzy dzisiaj wyruszyli do Polski, czasem mieli problemy z  opuszczeniem hotelu. Powód? Nieureglowane przez upadłe biuro opłaty. Klienci biura niezadowoleni byli też z braku zainteresowania rezydentów.          Wracają do kraju   Około 160 osób powinno w czwartek wrócić z Tunezji: o godz. 7.10 pierwsza grupa powinna wylądować w Poznaniu, o godz. 9.45 i godz. 19.20 - w Katowicach, o godz. 13.25 - we Wrocławiu, o godz. 14.55 - w Warszawie, o godz. 21.10 - w Gdańsku.  Grupa ok. 345 osób powinna w czwartek wylecieć z Turcji. Pierwsze przyloty planowane są o godz. 12.10 w Warszawie i o godz. 13.35 - w Gdańsku. Wszystkie godziny przylotów mogą ulec zmianie - zastrzegła Milewska.   4,7 tys. osób na wakacjach   Przed południem w środę marszałek województwa mazowieckiego Adam Struzik poinformował dziennikarzy, że za granicą przebywa ponad 4,7 tys. klientów biura Sky Club. W środę powrót do kraju zapewniono 800 osobom. Były to powroty planowane.  Wcześniej podawano, że w Turcji przebywają  654 osoby,  w Grecji  1245 osób , w  Hiszpanii  818 osób , w Maroku  162 , w Tunezji  163 , Egipcie  979 , w  Portugalii  278 , na Cyprze  50 osób , w Bułgarii  140 osób,  a na Kubie  15  osób.                Siedzimy cichutko i liczymy, że nas nie wyrzucą                                   Jesteśmy pozos...                                                        czytaj dalej  »           Numer specjalny   Z kolei w piątek wróci 300 klientów wracających w normalnym terminie oraz 153 klientów wyrzuconych z hoteli.  Urząd Marszałkowski apeluje, by wszyscy turyści kontaktowali się z konsulami. UM uruchomił również specjalną infolinię:  +48 22 597 95 44 . Ponadto klienci Sky Club mogą kontaktować się z urzędem za pomocą e-maila do wydziału turystyki: i.stelmanska@mazovia.pl.
Premierzy Włoch i Hiszpanii - Mario Monti i Mariano Rajoy - tuż przed finałem turnieju Euro w Kijowie przekazali prezydentowi Wiktorowi Janukowyczowi list, w którym napisali, że polecili swoim ambasadorom wystarać się o widzenie z więzioną w Charkowie Julią Tymoszenko.                    Premierzy, którzy przybyli na finałowy mecz Włochy-Hiszpania, w przesłaniu powiadomili Janukowycza, że zwrócili się do ambasadorów swoich krajów, aby ci poprosili o wyrażenie zgody na jak najszybszą organizację spotkania z uwięzioną byłą premier Ukrainy.        Kasacja odroczona. Powód? Kręgosłup Tymoszenko                                 Sąd Najwyższy Ukrain...                                                        czytaj dalej  »       Poklepywanie po plecach   W liście - jak podały źródła dyplomatyczne UE - zawarto także pragnienie pozytywnego rozwiązania spraw sądowych byłej premier i członków jej dawnego rządu.  Poza tym Monti i Rajoy złożyli gratulacje "narodowi ukraińskiemu, który z ogromną gościnnością podjął reprezentacje krajów" uczestniczących w Euro i kibiców oraz organizatorom turnieju. Politycy podkreślili, że są bardzo zadowoleni z tego, że przybyli do Kijowa na finałowy mecz mistrzostw.  Ansa podała, że obaj premierzy zapewnili o stałym poparciu swych krajów dla europejskich aspiracji Ukrainy i wyrazili oczekiwanie, że wzmocnione zostaną "zasady państwa prawa i demokratycznych wartości" w tym kraju.  W ostatnim roku Ukraina oddaliła się w oczach zachodnich polityków od Unii Europejskiej, przede wszystkim z powodu procesu i późniejszego złego traktowania Julii Tymoszenko, która w kolonii karnej odsiaduje wyrok 7 lat więzienia za defraudacje. Ukraińska prokuratura chce rozpocząć też drugą sprawę przeciwko byłej premier, ale na razie nie pozwala na to jej stan zdrowia.
18 ofiar i miliony Amerykanów wciąż bez prądu                                              Miliony mieszkańców wschodniego wybrzeża USA pozostają w poniedziałek trzeci dzień bez prądu po piątkowej awarii spowodowanej gwałtownymi burzami. Usuwa się też zniszczenia poczynione przez burze, które w niedzielę nawiedziły stany środkowego zachodu.                    Liczba śmiertelnych ofiar weekendowych burz wzrosła w poniedziałek do 18. Większość ludzi zginęła przygnieciona przez drzewa w samochodach i domach.  Nawałnicy towarzyszył wiatr w porywach osiągający prędkość huraganu, nawet 130 kilometrów na godzinę. Usuwanie awarii prądu potrwa co najmniej do piątku - oceniają przedstawiciel zakładów                Nawałnice i grad w USA. 12 osób nie żyje                                 Co najmniej 12 osób ...                                                        czytaj dalej  »        energetycznych.   2,2 mln ludzi bez prądu   Władze oszacowały w poniedziałek rano czasu lokalnego, że prądu ciągle nie miało 2,2 mln ludzi, w stanach od Karoliny Północnej przez New Jersey (wschodnie wybrzeże) po Illinois położony na środkowym zachodzie. Prawie milion ludzi bez prądu to mieszkańcy stanów Wirginia i Maryland oraz amerykańskiej stolicy.  W Waszyngtonie jeszcze w poniedziałek rano prawie 225 tys. budynków było pozbawionych elektryczności. Pracownikom rządowej administracji dano możliwość wzięcia dnia wolnego. Także gubernator sąsiadującego z Waszyngtonem stanu Maryland wezwał ludzi do pozostania w domach.  Pojawiły się poważne problemy komunikacyjne spowodowane awarią sygnalizacji świetlnej. Najgorzej jest w graniczącym z Waszyngtonem hrabstwie Montgomery w stanie Maryland, gdzie doszło do 330 awarii świateł na skrzyżowaniach. W północnej część stanu Wirginia zamknięto z tego powodu 65 odcinków dróg. Dzięki temu, że część ludzi zastosowała się do apelu władz i pozostała w domach, na drogach panował mniejszy ruch niż zwykle w poniedziałek. Udało się uniknąć chaosu komunikacyjnego.  - Mamy awarię sieci energetycznej niespotykanych rozmiarów po przejściu nagłej burzy, której nikt się nie spodziewał - ocenił gubernator stanu Maryland Martin O'Malley.               Nawałnice w USA zabiły 12 osób                                 Do 12 wzrósł bilans ...                                                        czytaj dalej  »         Ściągają posiłki   Zakłady energetyczne Pepco operujące na wschodzie USA ściągają do pomocy przy usuwaniu skutków awarii ekipy z tak odległych stanów, jak Floryda czy Georgia (południe USA) oraz Kanady. - Do większości odbiorców, około 90 proc., prąd uda nam się przywrócić dopiero w piątek - oceniła rzeczniczka prasowa Pepco Myra Oppel.  Sytuację mieszkańców stanów dotkniętych skutkami burz dodatkowo utrudniają panujące od ubiegłego tygodnia upały. Brak elektryczności uniemożliwia korzystanie z klimatyzatorów czy lodówek. Wszędzie od kilku dni panują wysokie temperatury bliskie lub nawet przekraczające 40 stopni Celsjusza.  W poniedziałek amerykańskie Narodowe Centrum Meteorologiczne wprowadziło ostrzeżenie przed upałami w co najmniej 18 stanach. Amerykanie zastanawiają się, czy 2012 rok będzie rekordowo ciepły. Od 24 czerwca do 30 czerwca w całych Stanach Zjednoczonych padło 1928 rekordów temperatury.
Pierwsze wybory od półwiecza.  60 proc. frekwencja                                              Według wstępnych danych komisji wyborczej sobotnie głosowanie, podczas którego Libijczycy wybierali członków Konstytuanty, w większości obwodów wyborczych przebiegło bez większych zakłóceń. Wstępne statystyki mówią o 60-procentowej frekwencji.                    Libijczycy po raz pierwszy od pół wieku poszli do urn, aby wybrać 200 członków Konstytuanty, która mianuje premiera oraz przygotuje struktury państwa do wyborów parlamentarnych w 2013 r. Wybrani członkowie zgromadzenia ustawodawczego nominują 60 osób, które przygotują projekt konstytucji, określającej przyszły ustrój polityczny kraju.                           Libia wybrała Konstytuantę. Kilka incydentów, jeden groźny                                 Libijczycy wybrali w...                                                        czytaj dalej  »        Po zamknięciu lokali wyborczych na ulicach Trypolisu zapanowała euforia. Setki trąbiących samochodów, z których powiewały libijskie flagi i pobrzmiewał hymn narodowy, wyjechały na ulice, aby uczcić pierwsze wybory. Według obserwatorów to kamień milowy rewolucji, w wyniku której położono kres 42-letnim rządom Muammara Kaddafiego.   Niespokojnie na wschodzie   Pomimo deklaracji komisji wyborczej, iż głosowanie w ponad 95 proc. punktów wyborczych przebiegało sprawnie, do aktów przemocy doszło na północnym wschodzie kraju. Zginęły dwie osoby. Podczas próby zniszczenia urny w mieście Adżdabija zastrzelony został mężczyzna. Inny zginął w Bengazi w następstwie starć, do których doszło między zwolennikami i przeciwnikami wyborów.  Przewodniczący komisji wyborczej Nuri Al-Abbar poinformował na sobotniej konferencji prasowej, że wstępne wyniki wyborów znane będą w poniedziałek. - Ale już teraz możemy powiedzieć, że zwycięzcami są Libijczycy - skomentował.   Głosowali na koalicję?   Choć nie ma jeszcze żadnych oficjalnych statystyk, wiele osób wychodzących z punktów wyborczych deklarowało, iż głosowało na koalicję 40 partii stworzoną przez Mahmuda Dżibrila, czyli ekonomistę, który podczas libijskiej rewolucji pełnił funkcję premiera rządu przejściowego.                           Libia szykuje się do pierwszych wolnych wyborów                                 Po blisko 40 latach ...                                                        czytaj dalej  »        Dziesiątki młodych ludzi przyszły do małej kawiarni na przedmieściach Trypolisu, w której według mieszkańców stolicy można zjeść najlepsze włoskie lody w mieście, aby wspólnie świętować.  - Jestem bardzo szczęśliwa, głosowałam na koalicję Mahmuda Dżibrila, bo jest nowoczesny i wykształcony - powiedziała studentka prawa Fadwa. Jej koleżanki co prawda dokonały innych wyborów, ale wszystkie zgodnie stwierdziły, że widziałyby Dżibrila jako przyszłego premiera.   Kandydowało ponad 4 tys. osób   O tym, że także oddał głos na ugrupowanie Dżibrila, poinformował inżynier Ahmed Edali. Wraz bratem próbował przedostać się na główny plac w centrum Trypolisu, aby przyłączyć się do tysięcy świętujących tam Libijczyków.  Do walki o mandat w sobotę stanęło prawie cztery tysiące osób i ponad sto partii. Głosowanie, do którego zarejestrowało się 2,8 mln uprawnionych, monitorowała Unia Europejska i liczne organizacje międzynarodowe.
Jak zapowiadał, tak zrobił. W piątek po południu prezydent podpisał ustawę emerytalną. Przepisy wydłużające wiek emerytalny do 67 lat mogą wejść w życie.                     Na piątkowej konferencji prasowej po spotkaniu z przedstawicielami ugrupowań parlamentarnych prezydent poinformował, że jeszcze dziś podpisze ustawę emerytalną. Niespełna trzy godziny później przepisy zrównujące wiek emerytalny kobiet i mężczyzn i wydłużające go do 67 lat miały już akceptację prezydenta.                Prezydent posłuchał premiera, nie Polaków . PiS składa skargę                                 - Prezydent wyraźnie...                                                        czytaj dalej  »        Jak mówił na konferencji, jego prawnicy wnikliwie badali ustawę i "nie doszukali się istotnych zagrożeń natury konstytucyjnej".  Prezydent zwrócił też uwagę na zapowiedzi niektórych partii politycznych (SLD i PiS -red.), że zamierzają skierować reformę do Trybunału Konstytucyjnego. - Co oznacza, że ustawa będzie w TK wnikliwie zbadana - podkreślił.  Komorowski przekonywał również, że zmiany w systemie emerytalnym nie kończą prac nad systemem polityki społecznej. Powiedział, że nowe przepisy dotyczące wieku emerytalnego trzeba teraz obudować konkretnymi rozwiązaniami. Dlatego - jak poinformował - zaproponował wspólną pracę nad stworzeniem narodowego, strategicznego programu polityki rodzinnej w naszym kraju.  - Warto, abyśmy razem spróbowali udźwignąć ten problem, szukając tego, co jest możliwe do sformułowania wspólnie - podkreślił.  Komorowski powiedział też, że chce włączyć się w przeciwdziałanie zagrożeniom dla ludzi młodych na rynku pracy.   Po konsultacjach z prawnikami   O tym, że prezydent zamierza w najbliszym czasie złożyć podpis pod ustawą, informował wcześniej szef klubu PO - Rafał Grupiński.  - Pan prezydent przedstawił swój pogląd przedstawicielom, liderom klubów parlamentarnych, że w najbliższych dniach podpisze ustawy emerytalne, a więc w tej sprawie już jest po konsultacjach ze swoimi prawnikami i tę decyzję podjął - powiedział Grupiński dziennikarzom.    Podczas spotkania z ugrupowaniami parlamentarnymi prezydent ocenił, że ustawa wydłużająca wiek emerytalny niewątpliwie pod paroma względami jest z punktu widzenia opinii publicznej lepsza, łatwiejsza do zaakceptowania niż pierwotna wersja.    Proszę o przyjęcie mojej sugestii, mojego oczekiwania, mojego apelu, mojej propozycji, żeby już myśleć o przyszłości, która będzie po uruchomienia mechanizmu reformy systemu emerytalnego i podjąć próbę wyznaczenia zarówno obszarów współpracy, jak i głównych kierunków.    Bronisław Komorowski    Potem Komorowski przekonywał, że trzeba już zacząć myśleć, co będzie, jak wejdzie w życie reforma emerytalna i podjąć współpracę. - (...) Proszę o przyjęcie mojej sugestii, mojego oczekiwania, mojego apelu, mojej propozycji, żeby już myśleć o przyszłości, która będzie po uruchomienia mechanizmu reformy systemu emerytalnego i podjąć próbę wyznaczenia zarówno obszarów współpracy, jak i głównych kierunków. Zarówno może to ułatwić debatę, to może się odbywać także poprzez debatę zorganizowaną tutaj, w kancelarii prezydenta, jak również gdzie indziej, ale to mogą być również rozmowy i ewentualne inicjatywy, które by wychodziły z różnych pozycji, ale dążyły do podobnych rozwiązań - zwrócił się do zebranych Komorowski.  Powiedział, że nic nie stoi na przeszkodzie, żeby zebrać zarówno propozycje partii, jak i związkowców ws. ustaw okołoemerytalnych i "wybrać to, co jest do zaakceptowania, w jak najszerszym układzie".  Trzeba też - jak podkreślił Komorowski - wspólnie zastanowić się nad skuteczną polityką prorodzinną.  PO na spotkaniu u prezydenta reprezentował szef klubu Platformy Rafał Grupiński, PiS - posłanka Józefa Hrynkiewicz, Ruch Palikota - szef klubu Janusz Palikot, PSL - szef klubu Jan Bury, SLD - szef tej partii Leszek Miller, SP - szef klubu Arkadiusz Mularczyk i Beata Kempa.       Bez Kaczyńskiego     Prezes PiS Jarosław Kaczyński, który w środę zwrócił się o spotkanie z prezydentem, nie przybył w piątek do Pałacu.                           Kaczyński nie przyjdzie?  Bardzo dobrze. Baba z wozu, koniom lżej                                  Kaczyński nie chce p...                                                        czytaj dalej  »          Skąd nieobecność lidera PiS? W środę Jarosław Kaczyński wezwał prezydenta, aby nie podpisywał ustawy  podwyższającej wiek emerytalny do 67. roku życia i zadeklarował, że jest  gotowy do rozmowy z Bronisławem Komorowskim ws. zmian w systemie  emerytalnym.  W czwartek rano zaś, rzecznik PiS Adam Hofman poinformował, że prezydent spotka się w piątek o godz. 9 z prezesem PiS w tej sprawie. - Prezydent odpowiedział na apel prezesa. Wierzymy, że wysłucha racjonalnych argumentów - dodał rzecznik PiS.   "Reguły zostały zmienione"   Jednak krótko przed południem szef klubu PiS Mariusz Błaszczak poinformował, że Kaczyński jednak nie weźmie udziału w spotkaniu z Komorowskim.                 Prezydent złamał dane słowo .  Ucieka przed spotkaniem                                  Prezydent złamał dan...                                                        czytaj dalej  »        Poseł nie krył rozczarowania decyzją prezydenta, że spotka się on z przedstawicielami wszystkich partii politycznych zasiadających w Sejmie, a nie tylko z prezesem PiS.  - Wczoraj było umówione spotkanie dwóch osób z PiS - Jarosława Kaczyńskiego z osobą towarzyszącą i dwóch osób ze strony Kancelarii Prezydenta - prezydenta i osoby towarzyszącej. Dzisiaj reguły zostały zmienione. To dowód na to, że słowo Bronisława Komorowskiego niewiele znaczy - argumentował Błaszczak.  W podobnym tonie wypowiadał się rzecznik PiS Adam Hofman. - Ze zdziwieniem przyjęliśmy, że doszło do złamania danego słowa przez prezydenta Komorowskiego  - mówił.   Prezydenckie biuro prasowe odpowiada   Zarzuty Hofmana odpierała Joanna Trzaska-Wieczorek z biura prasowego prezydenta. - Trudno tłumaczyć sposób interpretacji zaproszenia wystosowanego w obliczu wyrażonej woli współpracy przez pana prezesa. Wczoraj otrzymaliśmy potwierdzenie przybycia przez pana prezesa i chęć rozmowy. Dzisiaj otrzymaliśmy informację, że pan prezes jednak nie przybędzie  - dodała szefowa prezydenckiego biura prasowego.   Popracujemy dłużej   Nowelizacja ustawy o emeryturach i rentach z Funduszu Ubezpieczeń Społecznych przewiduje, że od 2013 r. wiek emerytalny będzie wzrastał o trzy miesiące każdego roku. Tym samym mężczyźni osiągną docelowy wiek emerytalny (67 lat) w 2020 r., a kobiety - w 2040 r. Nowe regulacje przewidują też możliwość przejścia na wcześniejszą, tzw. częściową emeryturę. Prawo do takiego świadczenia miałyby kobiety w wieku 62 lat, z co najmniej 35-letnim stażem ubezpieczeniowym (obejmującym okresy składkowe i nieskładkowe) oraz mężczyźni, którzy ukończyli 65 lat i mają co najmniej 40 lat stażu ubezpieczeniowego. Częściowa emerytura stanowiłaby 50 proc. pełnej kwoty emerytury z FUS. Ustawa trafiła do prezydenta w ubiegły czwartek.
Planował atak na Kapitol. Chciał użyć zdalnie sterowanych modeli                                               Amerykański fizyk Rewzan Ferdaus przyznał się przed sądem w Bostonie do wspierania terrorystów i planowania ataków na gmachy publiczne w Waszyngtonie. Chciał tego dokonać z wykorzystaniem zdalnie sterowanych modeli uzbrojonych w ładunki wybuchowe. Grozi mu za to 17 lat więzienia.                    Federalne Biuro Śledcze aresztowało Ferdausa, muzułmanina i absolwenta fizyki bostońskiego uniwersytetu we wrześniu 2011 roku. Podający się za członków Al-Kaidy agenci FBI mieli zrealizować jego zamówienie na broń maszynową, granaty i 11 kilogramów wybuchowego plastiku C4.  Na mocy porozumienia sądowego 27-letni oskarżony przyznał się do dwóch z ośmiu stawianych mu zarzutów. Pozostałe oddalono.  W czasie przesłuchań Ferdaus nazwał Amerykanów "wrogami Allaha", był też przekonany, że USA to "zło".       Londyn: kolejne zatrzymania podejrzanych o terroryzm                                 We wschodnim Londyni...                                                        czytaj dalej  »       Władze wpadły na jego trop, gdy próbował skontaktować się przedstawicielami Al-Kaidy. W jej imieniu wystąpili udający terrorystów agenci federalni.   Cel: Pentagon i Kapitol   Według aktu oskarżenia mężczyzna zamierzał wykorzystać trzy zdalnie sterowane modele samolotów uzbrojone w 2,5-kilogramowe ładunki C4 do uderzenia w Pentagon i Kapitol. W ramach przygotowań podróżował do Waszyngtonu i fotografował swoje cele.  Specjaliści ds. zwalczania terroryzmu oraz modelarze twierdzą, iż jest niemal niemożliwe, by spowodować większe zniszczenia za pomocą modeli, które chciał wykorzystać Ferdaus. Ich zdaniem były one za małe, nie przeniosłyby takiej ilości materiałów wybuchowych, a także trudno nimi sterować.  Obrona Ferdausa argumentowała, że agenci FBI zignorowali u podejrzanego objawy choroby psychicznej.
Państwo wreszcie tanie?                                              - Koszty utrzymania państwa stanowią coraz mniejsze obciążenie dla budżetu. To efekty zamrożenia przed dwoma laty pensji i zatrudnienia w administracji. Oszczędzamy też na remontach i zakupach - donosi  Rzeczpospolita .                     Zapowiedziane przez premiera Donalda Tuska oszczędności największe efekty przyniosły w 2011 r., kiedy utrzymanie państwa (bez wydatków socjalnych, obsługi długu i inwestycji) kosztowało podatników ok. 237 mld zł. Czyli o 1,9 proc. więcej niż w 2010 r., co było najniższym wzrostem od 2007 r., od kiedy resort finansów publikuje tego typu dane.          Resorty tną zatrudnienie. Wokół siebie                                 Rząd Donalda Tuska z...                                                        czytaj dalej  »        - Powiedziałabym nawet, że państwo nie tyle zaczęło w końcu oszczędzać na sobie, ile ograniczyło marnotrawstwo środków - stwierdził główny ekonomista BCC, były wiceminister finansów Stanisław Gomułka.     Oszczędności   Oszczędności to głównie efekt cięć kadrowych w budżetówce. W końcu zeszłego roku pracowało w niej o 24,7 tys. osób mniej niż w 2010 r, a zmniejszenie zatrudnienia objęło głównie urzędników na szczeblu lokalnym i nauczycieli.    Największe oszczędności widać jednak w bieżących wydatkach na funkcjonowanie urzędów i instytucji oraz utrzymanie mienia publicznego. Spadły one o 0,6 proc. Np. wydatki na utrzymanie i remonty dróg spadły z 2,3 mld zł do 1,85 mld zł.   bgr/k
Do użytko oddano ostatnią turbinę w wielkiej elektrowni wodnej przy Tamie Trzech Przełomów. Tym samym wielki chiński projekt hydrotechniczny, wart ponad 50 miliardów dolarów, został ukończony po 18 latach prac.                    W środę ostatecznie podłączono do sieci elektrycznej ostatnią z budowanych turbin. Dotychczas elektrownia w tamie działała częściowo, a kolejne turbiny były stopniowo oddawane do użytku od 2003 roku. Teraz działają już wszystkie 32, generując 22,5 gigawata energii.        Bez  guanxi  Chińczyk jest nikim                                 Bez  guanxi&quo...                                                        czytaj dalej  »        - Ostatecznie uruchomienie wszystkich generatorów czyni Tamę Trzech Przełomów oficjalnie największą tamą i elektrownią wodną na świecie. Jest to także największe źródło czystej energii - stwierdził podczas specjalnej ceremonii Zhang Cheng, główny dyrektor zarządzający budową elektrowni.   Wielki projekt, wielkie problemy   Jak chwalą się Chińczycy, od momentu uruchomienia pierwszego generatora elektrownia wodna wyprodukowła już 564,8 miliarda kilowatogodzin i aby uzyskać taką samą energię tradycyjnymi metodami, trzeba by spalać rocznie 200 milionów ton węgla.  Poza zaletami, tama ma jednak szereg wad. Po pierwsze kosztowała wielkie pieniądze, około 40 miliardów dolarów. Wstępnie szacowano koszt budowy na 10 miliardów. Kolejne 20 miliardów dolarów wydano na różne niesprecyzowane prace przy tamie już po jej oficjalnym ukończeniu w 2006 roku.       Największa zapora świata napełniona                                 Największa tama na ś...                                                        czytaj dalej  »        Cieniem na budowę kładą się też wątpliwości natury ekologicznej. Licząca 185 metrów wysokości tama stworzyłą wielki zbiornik wodny długi na 600 kilometrów w górę biegu rzeki Jangcy. Na jego potrzeby zalano wielkie obszary. Jak twierdzą ekolodzy, pod wodą znalazło się wiele trujących zanieczyszczeń. Na dodatek całkowicie zrujnowano dotychczas istniejące ekosystemy na znacznym obszarze.  Na dodatek z obszaru przeznaczonego na zalanie siłą wysiedlono 1,3 miliona ludzi, którzy otrzymali jedynie symboliczne wsparcie państwa. Wielka masa zmagazynowanej wody ma też podnosić ryzyko występowanai w okolicy trzęsień ziemi i obsunięć gleby.   Kosztowny rozwój   Wielkie koszty budowy i rozliczne związane z nią kontrowersje poskutkowały zahamowaniem projektowania kolejnych podobnych inwestycji. Pomimo oporów Pekin forsuje jednak szeroki program budowy elektrowni wodnych. Zgodnie z założonymi planami do 2015 roku do użytku mają zostać oddane kolejne o łącznej mocy 140 gigawatów.
Rosjanie złożyli kwiaty przed pomnikiem ofiar katastrofy                                              Przedstawiciele Rosyjskiego Związku Piłki Nożnej i rosyjskiej kadry uczcili pamięć ofiar katastrofy smoleńskiej i złożyli kwiaty przy tablicy zawieszonej na Pałacu Prezydenckim w Warszawie. Wcześniej kwiaty na Krakowskim Przedmieściu złożyli przedstawiciele Prawa i Sprawiedliwości.                     W kolejną miesięcznicę katastrofy smoleńskiej wieniec kwiatów przy tablicy upamiętniającej ofiary katastrofy smoleńskiej, do której doszło 10 kwietnia, złożyli szef Rosyjskiego Związku Piłki Nożnej  Siergiej  Fursenko oraz selekcjoner rosyjskiej drużyny piłkarskiej Holender Dick Advocaat.  Pod Pałacem był też obecny ambasador Rosji w Polsce Aleksander Aleksiejew.  - Dla całej Rosji to, co się stało jest tragedią. Przyszliśmy złożyć wieniec na znak pamięci dla poległych w katastrofie - powiedział później dziennikarzom Fursenko.  W tym samym czasie, gdy Rosjanie składali kwiaty pod tablicą, kilka metrów dalej pod Pałacem Prezydenckim modliła się grupa kilkunastu osób.   Rosyjska kadra zakwaterowana jest w hotelu Bristol, który mieści się tuż przy Pałacu Prezydenckim.          PiS składa kwiaty. Wieczorem marsz                Zamiast marszu  bezpieczne przejście  rosyjskich kibiców                                 Rosyjscy kibice uzgo...                                                        czytaj dalej  »            Wcześniej , jak co miesiąc, kwiaty przed Pałacem Prezydenckim złożyli przedstawiciele PiS wraz z prezesem partii Jarosławem Kaczyńskim.  Zebrani odśpiewali hymn, przynieśli flagi i kilka transparentów, jeden z  nich w języku rosyjskim: "Panie prezydencie Putin, najgorsza prawda o  Katyniu i Smoleńsku może nas pogodzić. Kłamstwo nigdy". Politycy PiS wzięli udział we mszy św. w warszawskim kościele seminaryjnym na Krakowskim Przedmieściu, a następnie złożyli kwiaty przed Pałacem Prezydenckim i zapalili znicze.   Wieczorem osoby związane ze środowiskiem Gazety Polskiej organizują mszę w warszawskiej Archikatedrze im. Świętego Jana Chrzciciela. Uczestnicy mszy przejdą następnie w marszu pamięci przed Pałac Prezydencki. Pod koniec marszu krótkie przemówienie wygłosi Jarosław Kaczyński.
Nawet Katar przyleciał na Euro do Polski                                               Przylecieli z Chin, a nawet z Kataru. W sumie jest ich ok. 10 tysięcy. Tylu dziennikarzy będzie relacjonować do swoich krajów Euro 2012 z Polski i Ukrainy. O czym mówią, jak nas widzą i czy im się podoba?                    Katarska Al-Dżazira Sport zaczęła właśnie nadawać z budynku stołecznego Mariotta. Było już nie tylko o sporcie, ale też o historii. O historii Pałacu Kultury i Nauki.  - W Warszawie pracuje aż 200 osób. Mamy dwa programy: poranny i wieczorny. Rano będziemy mówić o kulturze, o mieście, o wszystkim co ma związek z Euro, o manifestacjach i tak dalej. Mamy 25 korespondentów - opowiada dziennikarz stacji z Kataru.               Mistrzostwa się zbliżają, a my wciąż nie widzimy na ulicach atmosfery podekscytowania, czy jakichś symboli związanych z Euro. Ludzie wciąż zachowują się normalnie            chiński dziennikarz           Co tak cicho?   Katarczycy chwalą. Mówią, że nie mamy czego się wstydzić. Tylko Chińczycy z CCTV pytają, co to tu tak cicho.  - Mistrzostwa się zbliżają, a my wciąż nie widzimy na ulicach atmosfery  podekscytowania, czy jakichś symboli związanych z Euro. Ludzie  wciąż zachowują się normalnie - dziwi się Liu Jiayuan z Central China Television.   Wszyscy liczą na to, że Polacy jeszcze się rozkręcą. Na razie pan Liu szlifuje polski, bo ma komentować mecz otwarcia. Szlifuje, bo ma problem z wymówieniem nazwiska bramkarza biało-czerwonych.        Niemieckie piłki, bursztyn dla Duńczyków i prezenty od Rosjan                                 Niemcy w Gdańsku wyk...                                                        czytaj dalej  »        Rosjanie z prowokacją    Rosjanie zapewniają, że wszystko będzie pięknie i standardowo: że piękne są kobiety, a jedzenie tanie i smaczne. Czekają oczywiście na mecz swojej reprezentacji.  Wśród nich jest Maxim Lepyn z gazety Soviecki Sport, który pozwolił sobie na małą prowokację. I zrobił to, co jeszcze kilka dni temu odradzała Rosjanom polska ambasada - założył koszulkę z symbolami ZSRR. Trzygodzinny eksperymentem potwierdza, że represje za to nie grożą.  - Reakcja ludzi była bardzo spokojna. Także policjanci powiedzieli: jak chcesz, możesz sobie to nosić - opowiada dziennikarz.
Strefa kibica na żywo – wszystko o Euro 2012 oczami naszych dziennikarzy. Tu znajdziesz to, czego nie dostrzegli inni. Analizy meczów inne niż wszystkie, ciekawostki spoza boisk, komentarze złośliwe i życzliwe. Jeśli i Ty masz ciekawą informację, napisz na kontakt24@tvn.pl.                                     22:14    Podczas gdy Portugalczycy, Hiszpanie i Włosi intensywnie trenowali przed półfinałami, Niemcy postanowili się zrelaksować. W gdańskim hotelu obejrzeli "Spidermana" w 3D. Może trójwymiarowe okulary założą na mecz?        22:09    Na nieco ponad 42 godziny przed meczem Niemcy - Włochy, Franz Beckenbauer wspomina mistrzostwa świata sprzed 42 lat. Wtedy, w 1970 roku Włosi pokonali w półfinale jego zespól po dogrywce 4:3        20:15     - Nie będziemy się wstydzić murawy - zapewnił Marek Wypychowski z firmy "Zielona Architektura", której pracownicy układali nawierzchnię Stadionu Narodowego w Warszawie i dbają o boisko w trakcie piłkarskich mistrzostw Europy.       18:23    Selekcjoner piłkarskiej reprezentacji Anglii Roy Hodgson, po wyeliminowaniu jego zespołu w ćwierćfinale Euro 2012 zamierza częściowo odmłodzić drużynę. Anglicy będą rywalami Polaków w eliminacjach mistrzostw świata 2014.  Hodgson zamierza dać szansę grupie nowych zawodników w najbliższym meczu sparingowym. 15 sierpnia Anglia zagra z... Włochami.      17:10     Szkoleniowiec reprezentacji Włoch Cesare Prandelli, po zwycięstwie z Anglią w ćwierćfinale  Euro 2012, pieszo udał się do sanktuarium w Łagiewnikach. Cesare Prandelli, znany ze swoich katolickich poglądów, już po raz drugi podczas Euro 2012 wybrał się na nocną pieszą wycieczkę do świątyni. Wcześniej, po  zwycięstwie 2:0 z Irlandią, zaraz po przyjeździe do Wieliczki, wraz ze  sztabem szkoleniowym wybrali się pieszo do klasztoru Kamedułów na  krakowskich Bielanach.       16:20    Pierwsze ćwiczenia rehabilitacyjne przeszedł we wtorek w Poznaniu Eusebio, legenda portugalskiego futbolu. Stan zdrowia byłego piłkarza systematyczne się poprawia - poinformował rzecznik Szpitala Miejskiego w Poznaniu, Stanisław Rusek.      15:38     Szykuje się pierwszy wielki transfer tego lata. Luka Modrić poprosił szefostwo Tottenhamu o możliwość odejścia. Davor Suker - rodak Modricia i niegdyś wspaniały napastnik Realu Madryt - od kilku dni przekonuje dziennikarzy z całej Europy, że "Luka to najlepsze, co może spotkać Królewskich". - Sądzę, że Mourinho po niego sięgnie. On wie, co robi. Potrzebuje zawodnika, który zagra w każdej roli w środku pola - cytują go po kilka razy dziennie chorwackie media.    My, patrząc na zdjęcie na jednym z chorwackich portali, zastanawiamy się tylko nad jednym: kiedy Modrić pójdzie do dentysty? Na razie zmienił kilka klubów, a na to czasu jakoś nie miał... Z tym uśmiechem dostałby angaż u Polańskiego w "Nieustraszonych pogromcach wampirów".        15:09    Najdroższe nogi świata stanęły na ukraińskiej ziemi. Około 13.30 czasu lokalnego w Doniecku wylądowały samoloty z reprezentacjami Hiszpanii i Portugalii. Jako jeden z pierwszych z samolotu wyszedł Cristiano Ronaldo. Czy to, że Hiszpani i Portugalczycy przylecieli niemal jednocześnie, to planowa akcja czy zbieg okoliczności?      14:13    Nowym kolegą Wojciecha Szczęsnego, Łukasza Fabiańskiego i Lukasa Podolskiego w Arsenalu będzie napastnik reprezentacji Francji Olivier Giroud. O transferze spekulowano od kilku tygodni. Przenosiny króla strzelców Ligue 1 potwierdził prezes Montpellier Louis Nicollin.     Na Euro 2012 Giroud grał w trzech meczach, ale nie był podstawowym napastnikiem zespołu Laurenta Blanca.        13:47    Polacy niezwykle wysoko oceniają Euro 2012 - wynika z badania przeprowadzonego przez OBOP TNS Polska.   Najlepiej wypowiadają się o przygotowaniu mistrzostw przez Polskę i organizacji samych meczów. Z sondażu wynika, że 88 proc. badanych oceniło te elementy Euro bardzo dobrze lub dobrze. Tylko 6 proc. aniektowanych nie było zadowolonych z przygotowania kraju do turnieju.        13:43    Jutrzejszy półfinałowy mecz Euro 2012 Portugalii z Hiszpanią w Doniecku będzie 35. spotkaniem obu reprezentacji w historii. Dotychczasowy bilans jest korzystniejszy dla aktualnych mistrzów świata i Europy, którzy wygrali 16 razy i ponieśli tylko sześć porażek.  Obie drużyny spotkały się m.in. w 1/8 finału mistrzostw świata w RPA. 29 czerwca 2010 roku podopieczni Vicente del Bosque wygrali w Kapsztadzie 1:0, a niespełna dwa tygodnie później zdobyli złote medale.  Ostatni z dotychczasowych meczów lepiej wspominają jednak Portugalczycy, którzy 17 listopada 2010 roku w towarzyskim starciu wygrali u siebie z wyżej notowanym rywalem aż 4:0.      12:15    Gerard Piqué pożegnał się w języku polskim z mieszkańcami Gniewina. A wszytsko za pośrednistwem portalu "Facebook".        Czuliśmy się z Wami świetnie. Szczególne podziękowania dla Zbigniewa Walczaka i reszty przyjaciół z Gniewina za gościnność i serdeczność jaką nas obdarzyli. Żegnajcie!    Gerard Pique                  12:08    Francuskiemu piłkarzowi Samirowi Nasriemu, który po przegranym przez Francję 0:2 ćwierćfinale mistrzostw Europy z Hiszpanią obrzucił wulgaryzmami jednego z dziennikarzy, grozi nawet dwuletnie zawieszenie w występach reprezentacji.  Do incydentu z udziałem Nasriego doszło w strefie mieszanej stadionu w Doniecku. Poproszony o wywiad piłkarz nie chciał rozmawiać z przedstawicielami mediów, a później zwymyślał w wulgarny sposób dziennikarza, którzy wdał się w dyskusję z nim.  25-letniemu zawodnikowi grozi nawet dwuletnie zawieszenie w grze dla "Trójkolorowych", co oznaczałoby wykluczenie z występów w eliminacjach oraz - w razie zakwalifikowania się do mundialu - w turnieju finałowym mistrzostw świata w Brazylii.   Byłaby to najsurowsza w historii kara dla francuskiego reprezentanta. Jak dotąd najdłużej - 15 miesięcy - pauzował Nicolas Anelka, którego ukarano za znieważenie ówczesnego szkoleniowca Raymonda Domenecha w czasie mistrzostw świata w 2010 roku.          Francja będzie rozliczać z Euro. Dymisja i zawieszenie?                         Po porażce z Hiszpanią we Francji panuje przygnębienie. Czuć też atmosferę ...                                               czytaj dalej  »            08:25    Niedzielny ćwierćfinał piłkarskich mistrzostw Europy pomiędzy Anglią a  Włochami miał największą w tym roku widownię przed telewizorami w  Wielkiej Brytanii. Podczas serii rzutów karnych przed odbiornikami  zasiadło 23,2 mln osób.     Mecz okazał się ciekawszy od samej królowej. Dla porównania, koncert z  okazji diamentowego jubileuszu królowej Elżbiety II, który 4 czerwca  odbył się przed Pałacem Buckingham, obejrzało 15,32 mln osób.     Rekordową oglądalność zanotowano jak dotąd w Wielkiej Brytanii  podczas finału mistrzostw świata w 1966 roku. Relację z rozegranego na  londyńskim Wembley meczu, który zakończył się zwycięstwem Anglików nad  RFN 4:2 po dogrywce, obejrzało 32,60 mln osób.        07:41    Ostatnia szansa na autograf gwiazdorów Hiszpanii. Już o 10:00 odlatują z lotniska im. Lecha Wałęsy w Gdańsku. Piłkarze do Polski już nie wrócą, przynajmniej podczas EURO2012. Również dziś rano z Poznania wylatują Portugalczycy. Oni jeszcze mogą wrócić.      07:12    Aukcja zakończona. Koszulka Roberta Lewandowskiego sprzedana. Licytację na pewno wygrały dzieci, bo uzyskana suma (404 900 zł) zostanie przeznaczona na trwający remont Kliniki Pediatrii Centrum Zdrowia Dziecka w ramach fundacji TVN "Nie Jesteś Sam".          Prawie 405 tys. zł za koszulkę. Zwyciężyły dzieci                        Dziś o 6 rano zakończyła się 10-dniowa aukcja koszulki z autografem Roberta...                                               czytaj dalej  »                  06:59    "Szewa" wcale nie musi kończyć kariery, bo wciąż znajduje się na liście życzeń wielu klubów. 35-latek miał w lipcu przedłużyć kontrakt ze swoim aktualnym pracodawcą Dynamem Kijów. Podpisu wcale jednak nie musi złożyć.     - Dostałem kilka bardzo ciekawych ofert z Niemiec, Portugalii, Hiszpanii, a także z zespołów amerykańskiej ligi MLS - przyznał Szewczenko.     Decyzję o swojej przyszłości podejmie w ciągu dwóch tygodni.         06:53    Cristiano Ronaldo przed jutrzejszym półfinałem mówi: "To będzie twarda walka". Odpowiedział mu Iker Casillas: "Pique radzi sobie dobrze z CR7 zarówno w Barcelonie jak i w reprezentacji". Jedno jest pewne jeżeli ktoś może pokonać Hiszpanów to Ronaldo.        06:52     ZOBACZ, CO DZIAŁO SIĘ W STREFIE KIBICA W PONIEDZIAŁEK
Coraz więcej młodych bez pracy. MOP ostrzega                                              Prawie 13 proc. młodych ludzi na całym świece nie ma obecnie pracy i jest mało prawdopodobne, aby ich sytuacja poprawiła się w ciągu najbliższych czterech lat - piszą w raporcie eksperci Międzynarodowej Organizacji Pracy (MOP). Wielu wykształconych i wykwalifikowanych młodych ludzi zmuszonych jest do wykonywania prac nie wymagających żadnych kwalifikacji często w niepełnym wymiarze godzin - czytamy w raporcie MOP przytaczanym przez BBC.                          Rośnie bezrobocie wśród młodych po studiach                                 Już co dziesiąty bez...                                                        czytaj dalej  »        Jak piszą eksperci MOP, od 2007 roku liczba młodych ludzi w wieku 15-24 lata bez pracy wzrosła o cztery miliony i teraz wynosi już 75 milionów. W Unii Europejskiej, jeden na pięciu młodych ludzi poszukuje pracy. W Afryce Północnej bezrobocie wśród młodych wynosi 27,9 proc., z kolei na Bliskim Wschodzie 26,5 proc.  Nawet w Azji Wschodniej, być może najbardziej dynamicznym obecnie regionie gospodarczym, stopa bezrobocia wśród młodych była 2,8 razy wyższa niż wśród dorosłych  - czytamy w raporcie.     Pesymistyczny obraz    Z raportu MOP przebija się też inny pesymistyczny obraz. Wiele osób przedłuża sobie studia, ponieważ nie może znaleźć pracy. Inni pracują w niepełnym wymiarze godzin, często w zawodach, które nie wymagają kwalifikacji albo nie są związane z ich wykształceniem. To rodzi negatywne konsekwencje dla ich przyszłości, bo nie wykorzystując swoich umiejętności, tracą je, a jeśli nie będą ich mogli wykorzystać, wkrótce mogą stać się bezrobotnymi - ostrzegają eksperci w raporcie.          Dłużej pracować chcą tylko młodzi                                 Większość Polaków je...                                                        czytaj dalej  »       Priorytetem tworzenie miejsc pracy   Rozwiązaniem tej sytuacji - zdaniem MOP - jest podjęcie przez rządy działań zmierzających do tworzenia nowych miejsc pracy. - Priorytetem dla rządów i przedsiębiorców powinno być tworzenie nowych miejsc pracy, tylko w ten sposób uda się zmniejszyć bezrobocie wśród młodych ludzi - powiedział Jose Manuel Salazar-Xirinachs, dyrektor sektora zatrudnienia w Międzynarodowej Organizacji Pracy. MOP proponuje ulgi podatkowe i inne zachęty dla firm zatrudniających młodych ludzi oraz tworzenie programów przedsiębiorczości pomagających im na starcie w zawodowym życiu.   km\mtom\k
Od kilku dni nazwisko Toma Cruise'a nie schodzi z czołówek magazynów. Wcale nie z powodu roli życia, ale pozwu rozwodowego, o jakim poinformowała jego żona Katie Holmes. Dziś, w 50. urodziny gwiazdora, wśród zdań kierowanych do niego dominuje jedno:  Facet, przejrzyj na oczy! . Wypowiedział je autor wydanej w 2008 r. skandalizującej biografii aktora Andrew Morton, co usłużnie przypominało  Variety .                            Obserwujcie historię Katie Holmes . Śledzą ją scjentolodzy?                                  Scjentologia t...                                                        czytaj dalej  »        W poniedziałek do sprawy rozwodu pary ustosunkował się Paramount Pictures, rozważający początkowo możliwość zmian w planie promocji filmu "Jack Reacher", gdzie Cruise gra główną rolę.  Trailer filmu, który do kin wejdzie dopiero zimą, od dziś dostępny w Ameryce. Bazuje on wyłącznie na postaci Cruise’a. Marketingowcy wytwórni doskonale wiedzą, że prywatne życie gwiazd filmu ma wpływ na odbiór produkcji z ich udziałem. Mimo to w oświadczeniu napisali: "Promocja filmu nie jest łatwa, gdy główny aktor przeżywa osobisty kryzys, ale bazując na jego życiu prywatnym, można dobrze sprzedać czasopisma, nie zaś bilety do kina".  Wydaje się jednak, iż wytwórnia robi dobrą minę do złej gry. Zamieszaniu wokół postaci Cruise’a, towarzyszy bowiem seria ostrych publikacji pod adresem kościoła scjentologicznego. Aktor ma być drugą w jego hierarchii postacią, zaraz po stojącym na jego czele Davidzie Miscavige.   Początek końca Toma?    Zapewne nie takiej niespodzianki od żony na 50. urodziny spodziewał się Tom. Zwłaszcza, że obok medialnych publikacji pojawiły się liczne, zadziwiająco zgodne w swej wymowie, opinie wielkich nazwisk z branży. Prócz tej najmocniejszej wypowiedzi Ruperta Murdocha, który oskarżył scjentologiczną sektę o dręczenie Katie Holmes, przypomniano także opinie Stevena Spielberga z planu "Raportu mniejszości". - Ta sekta, Tom, zrujnuje Ci życie. Zostaniesz sam jak palec - miał powiedzieć reżyser. Aktor bowiem ponoć zjawiał się na planie otoczony gromadą "strażników", czuwających nad jego każdym krokiem i kontrolujących jego ówczesną żonę Nicole Kidman.  Przypomnijmy, że Murdoch jest właścicielem Twenty Century Fox, Spielberg wytwórni Dream Works, zaś Paramount Pictures to mega gigant, z którym konflikt może okazać się początkiem końca największej nawet hollywoodzkiej gwiazdy.             Ta sekta, Tom, zrujnuje Ci życie. Zostaniesz sam jak palec            Steven Spielberg           Urodzony przywódca    To wszystko, co trafia obecnie do opinii publicznej wraz z kolejnym, trzecim już rozwodem Toma, to kropla w morzu wobec przerażających wręcz szczegółów, jakie w swojej książce "Tom Cruise. Nieautoryzowana biografia" podaje Andrew Morton.  Autor jest wybitnym biografem gwiazd i m.in. historii życia księżnej Diany, wykonał przy tym gigantyczną pracę, docierając do przyjaciół aktora z dzieciństwa i zupełnie nieznanych wątków z jego życia. Wydana w 2008 roku książka wywołała burzę. Scjentolodzy wyparli się większości opisanych zdarzeń, zaś Cruise groził autorowi procesem sądowym. O dziwo, nigdy jednak nie wniósł przeciw niemu pozwu.  Morton pokusił się o obszerny opis niezbyt radosnego dzieciństwa Toma, wychowywanego wraz z dwiema siostrami przez matkę (ojciec-tyran porzucił ich dla kochanki) i od najmłodszych lat mającego instynkt przywódcy.  Talent aktorski sprawił, że mimo biedy i braku gruntownego wykształcenia już od pierwszych epizodycznych ról jaśniał blaskiem gwiazdy, przyćmiewając mniej zdolnych kolegów. Opisał w sposób obrazowy, jak z pełnego kompleksów, krępawego i niewysokiego młodzieńca przeistoczył się ciężką pracą w charyzmatycznego aktora i jak go nazywa "zawodowego scjentologa".  Choć miał w życiu sporo szczęścia, gdy był już naprawdę znany, wyparł się niemal wszystkich, którzy pomogli mu w drodze do wielkiej kariery, twierdząc, że był "głodującym w bezdusznym Hollywood młodzieńcem" i na nikogo nie mógł liczyć. Morton, krok po kroku, dementuje mity, które Tom budował konsekwentnie na własny temat w licznych wywiadach. Załącza wypowiedzi pierwszych agentów, których Cruise porzucił z dnia na dzień, gdy zdołał zaistnieć. Dociera nawet do jego pierwszych dziewczyn. - Nie dajcie się zwieść jego czarownemu uśmiechowi. On potrafi być bezwzględny, wręcz okropny – mówi Mortonowi licealna miłość Toma.         Tom nic nie wiedział o rozwodzie?  Katie go zaskoczyła                                   Tom Cruise jest bard...                                                        czytaj dalej  »        Artysta totalitarny   Sława Toma jako gwiazdy Hollywoodu zaczęła się od filmu "Top Gun". Mniej więcej wtedy też poznał swoją pierwszą żonę, wówczas gwiazdę, starszą od niego o 6 lat Mimi Rogers - ekscentryczną i szalenie inteligentną aktorkę. I to jej właśnie zawdzięcza fascynację scjentologią i przyłączenie do ich Kościoła.  Mimi wtajemniczyła Toma w system technik samodoskonalenia stworzony przez Rona L. Hubbarda, pisarza science fiction i pomysłodawcę dianetyki - podstawy scjentologii, w której aktor, jak twierdzi odnalazł sens życia. Hubbard stworzył tzw. "Projekt Celebrity", polegający na pozyskiwaniu dla Kościoła gwiazd, wybitnych sportowców. W książce Morton stawia tezę, że scjentologia byłaby cieniem tego, czym jest dzisiaj, gdyby nie Cruise. Werbowanie aktorów to tylko niewielka część tego, co Tom robi dla scjentologii. W imieniu kościoła również "nawraca" i naucza.  Morton barwnie opisuje mechanizm "prania mózgu" przez scjentologów, zbudowaną przez nich Prywatną Agencję Wywiadowczą. Burzy wizerunek uśmiechniętego Cruise’a, odsłania bezduszność aktora niszczącego kolejne partnerki w imię strategii marketingowej Kościoła. Przedstawia Cruise’a jako utalentowanego, lecz niebezpiecznego artystę na usługach quasi-totalitarnej organizacji pragnącej zawojować świat.        Relacja minuta po minucie  z gali oscarowej                                  Artysta  ...                                                        czytaj dalej  »        Niczym w "Rosemary Baby"    Najbardziej porażające fragmenty książki, to jednak relacje z wydarzeń, dotyczących dwóch sławnych żon Toma – Nicole Kidman i wciąż jeszcze będącej w związku z aktorem Katie Holmes. Mimi Rogers szybko rozstała się z Tomem. Była silną osobowością, w dodatku w trakcie ich związku, mocniej "osadzoną" w scientologicznych strukturach.  Nicole przeszła piekło. Gdy rozstawała się z Tomem, była w trzecim miesiącu ciąży i poroniła z powodu ciężkiej depresji. Jej historia jest znana, bo aktorka opowiadała o powodach rozpadu związku. Adoptowane przez nich dwoje dzieci Tom próbował ze wszystkich sił włączyć do grona kościoła scjentologicznego, ale nigdy na to nie pozwoliła. Jej kariera galopowała i Nicole stała się większą gwiazdą od Toma (później zdobyła też Oscara za rolę Virginii Woolf w "Godzinach"). Gwiazdor odreagowywał, okazując pięknej żonie pogardę i ostentacyjne zainteresowanie innymi kobietami.  Zakochana bez pamięci Nicole miała być śledzona, tak samo jak obecnie Katie. W jej przypadku rozwód odbył się z inicjatywy Toma. Aktor wdał się wówczas w gorący romans z Penelope Cruz, która nie akceptowała jego Kościoła i nigdy nie poddała się wpływom scjentologów. Dziś jest szczęśliwą matką i żoną, wychowuje też dwoje adoptowanych dzieci ze związku z Tomem, jej kariera zaś kwitnie.    Promocja filmu nie jest łatwa, gdy główny aktor przeżywa osobisty kryzys, ale bazując na jego życiu prywatnym, można dobrze sprzedać czasopisma, nie zaś bilety do kina    Paramount Pictures    Katie Holmes to najmłodsza i najsłabsza psychicznie żona Cruise’a - prawdopodobnie dlatego najmocniej skrzywdzona. Morton zdołał opisać niektóre z upokorzeń, jakie przeszła, ale można podejrzewać, że najgorsze trwa. W biografii aktora znajdziemy opis tego, jak sekta szuka mu kolejnej żony i po braku zainteresowania ze strony Jessiki Alby i Scarlett Johansson, wybór pada na śliczną Katie. Rzekomo przesłuchiwana, jako ewentualna partnerka Cruise’a do „Mission Impossible III” naprawdę poddana została „oględzinom” sekty na pierwszej ich randce.  Słynne oświadczyny w programie Oprah Winfrey, gdy Tom wyznał, iż szaleje na punkcie Katie, miały złamać jej opory. I tak się stało. Katie, niebawem matka ich córeczki Surie została po ślubie niemal ubezwłasnowolniona. Krążyły też potworne plotki, że… została zapłodniona zamrożoną spermą nieżyjącego założyciela scjentologów, by jego duch miał wrócić na ziemię w ciele dziecka. Niczym w "Dziecku Rosemary"! Odseparowana od przyjaciół i rodziny, zaczęła popadać w apatię, zaniedbywać się. Zdecydowała się na rozstanie, gdy Tom próbował 6-letnią Surie indoktrynować w gronie "wyznawców".  Czy uda jej się uwolnić od świata, który uczynił z niej ofiarę i bezwolną figurantkę? Czy Morton przesadził w opisach nadzoru sekty? Niewykluczone, ale pewne jest też, że gwiazda Toma Cruise’a zaczyna blednąć na hollywoodzkim firmamencie, a ostatnie zdarzenia szkodzą wizerunkowi scjentologów, będąc zarazem ostrzeżeniem. "Facet, przejrzyj na oczy"- wypada na 50. urodziny Cruise’a powtórzyć za Mortonem.
Hiszpanie  na zimno  wypunktowali Francuzów i są w półfinale Euro 2012. Obie bramki Francji strzelił grający po raz setny w kadrze Xabi Alonso. Teraz obrońcy tytułu o finał zmierzą się z Portugalią.                                    22:36    Koniec! Hiszpania trochę zanudziła, ale w półfinale jest w pełni zasłużenie. Teraz czas na Ronaldo i Portugalię      22:31    Xabi Alonso i 2:0!      22:31     Za chwilę 90. minuta. Hiszpanie szanują piłkę. I.... karny! Pedro popychany od tyłu. Sprytny upadek skrzydłowego Barcelony.       22:29    Jeszcze Ribery wywalczył rzut rożny. Ale nic z niego nie wyniknęło      22:26    5 minut. Francuzi nie wiedzą jak zbliżyć się do hiszpańskiego pola karnego      22:23    Clichy kąśliwie w pole karne. Do nikogo      22:22          22:22    Jeszcze 10 minut francuskich nadziei      22:20    Blanc jeszcze zmienia - Giroud zmienia M'Vilę      22:16    I będzie żółta kartka - Menez powiedział coś do sędziego      22:13          22:13     Ribery z ostrego kąta! Casillas z wielkim trudem broni. To mogło być wyrównanie       22:11    Iniesta do Xabiego Alonso. Ten do oddaje mu... piętą. Po chwili skrzydłem ucieka Jordi Alba i prawie nogę dokłada Torres      22:07          22:07    Xavi z rzutu rożnego. Piłka przelatuje przez całe pole karne. Po chwili Del Bosque za Fagregasa wprowadza Torresa      22:05    To nie koniec zmian - Nasri za Maloudę. I jeszcze Pedro za Silvę      22:05    Blanc zmienia - Menez za Debuchy'ego      22:05          22:04    Benzema z 25. metrów. Fatalnie skiksował!      22:03    Piękna odpowiedź Hiszpanii. Xavi prostopadle do Fabregasa. Lloris szybszy!      22:01     Najlepsza okazja Debuchy'ego! Strzela głową milimetry nad poprzeczką       22:01    Godzina gry za nami. Znowu Ribery w okolicach "szesnastki", ale przy nim od razu trzech Hiszpanów      21:59          21:59    Sztuczka Ribery'ego, ale nie miał już miejsca i tylko aut      21:58    Błąd Pique. Przez przypadek wybił piłkę na rzut rożny      21:57    Okres chaotycznej gry z obu stron. Od dwóćh minut piłkę między sobą kopią... bramkarze      21:56    Ribery z Benzemą już nabierali prędkości. Błąd skrzydłowego Bayernu i strata      21:53    Ribery w polu karnym! Walka wręcz z Ramosem. Defensor "Królewskich" górą!      21:53    Alonso potężnie z dystansu. Lloris tylko odprowadził piłkę wzrokiem      21:50    Debuchy tańczy z piłką na prawym skrzydle. Po chwili dwa upadki w polu karnym i Casillas od bramki      21:48    Pique świetnie asekuruje. To jest turniej "Piquenbauera", bez dwóch zdań!      21:47    Benzema popycha Arbeloę. Faul napastnika Realu Madryt      21:46    Druga połowa rozpoczęta. Obie drużyny bez zmian      21:41    350 podań Hiszpanii, 170 Francji. Komentarz zbędny      21:31          21:31    Jeszcze rusza Xavi. Ale przed polem karnym się zatrzymał. I koniec 1. połowy!      21:29    Alba kopnięty w kostkę. Będzie rzut wolny dla Hiszpanów      21:27    I zmiana koszulki Ribery'ego      21:26    Zderzenie Busquetsa i Cabaye. Będzie żółta kartka dla Francuza      21:25    Rozerwana koszulka Ribery'ego...      21:25    5 minut do końca. Cabaye pod nacieskiem Silvy traci piłkę      21:22          21:22    Coraz aktywniejszy Ribery. Ale ciągle niedokładny      21:21    Czy będziemy świadkami iberyjskiego półfinału - zwycięzca tego meczu wpada na Portugalię      21:20    Za wysoko podniesiona noga Maloudy      21:18    Alba do Busquetsa, a ten do tyłu. Hiszpania już nie forsuje tempa      21:16    Teraz Cabaye podchodzi do rzutu wolnego. Do bramki daleko. Świetny strzał, ale Casillas świetnie broni strzał piłkarza Newcastle      21:14    Xavi z rożnego. Główkował Fabregas, ale był zbyt odchylony      21:12    Francuzi nie mogą teraz nawet dotknąć piłki. Teraz to zrobią, bo Alba kopnął za linię      21:11          21:10    Faulowany Ribery. Sam będzie egzekwował rzut wolny? Strzela Benzema... wysoko nad poprzeczką      21:08          21:08    Debuchy, dzisiaj w roli skrzydłowego, walczy do końca. Ale piłka od bramki Hiszpanów      21:04     I gool! Xabi w setnym meczu pakuje głową piłkę do siatki!  Asysta Alby      20:57    Niedokładność Xaviego. Za mocno do Fabregasa      20:56    Dośrodkowanie w pole karne. Lloris szybszy od nacierających Hiszpanów      20:55          20:54    Iniesta prostopadle do Fabregasa. Zdecydowanie za mocno      20:54    Ribery starł się z Alonso. Nic nie było      20:53    Strzał Hiszpanii za 60. metrów. Lloris pewnie łapie piłkę      20:52    Niedokładna tiqui-taca Hiszpanów. Za mocne podanie do Silvy i piłka za linią      20:51    Fabregas na razie cofnięty. Ruszył do przodu i upada w polu karnym! "Od bramki" - pokazuje sędzia, który uznał, że Clichy nie faulował      20:49    Iniesta efektownie drybluje, ale za mocno wypuścił sobie piłkę      20:48    Silva traci piłkę na prawym skrzydle. Po chwili kontra Tricolores, ale Benzema zablokowany      20:46    Długa piłka po lewym skrzydle. Jordi Alba goni i po chwili wywalczył aut      20:46              Francuzi kibicują                                                                          Fot. PAP/EPA                                                                                      Kibice Hiszpanii                                                                          Fot. PAP/EPA                                                                                      Sara Carbonero                                                                          Fot. PAP/EPA                                                                                      Fanka drużyny Francjii                                                                          Fot. PAP/EPA                                                                                      Fani drużyny Hiszpanii                                                                          Fot. PAP/EPA                                                                                      Fanka drużyny Hiszpanii                                                                          Fot. PAP/EPA                                                                                      Ta dziewczyna kibicuje Hiszpanii                                                                          Fot. EPA                                                                                      Hiszpanie kibicują                                                                          Fot. PAP/EPA                                                                                      Hiszpanie na wesoło                                                                          Fot. PAP/EPA                                                                                      Fanka drużyny Hiszpanii                                                                          Fot. PAP/EPA                                                                                      Fani Francji                                                                          Fot. PAP/EPA                                                                                      Francuzi kibicują                                                                          Fot. PAP/EPA                                                                                                                                                                                      20:46    Hiszpanie już budują atak pozycyjny      20:45          20:45    I rozpoczęli! Hiszpania na czerwono, Francja na biało      20:44    Zmiany w obu zespołach - na ławkach m.in. Nasri i Torres      20:41    A teraz hymn "La Rioja"      20:41    Skupienie na twarzach piłkarzy Blanca      20:41     Marsylianka w Doniecku!       20:40    Obie ekipy wychodzą już z tunelu      20:39          20:10          20:09    Francja i Hiszpania o stawkę grały się ze sobą 6 razy. Bilans? Pięć zwycięstw i jeden remis Trójkolorowych      20:07          20:01    Na gorący doping w Doniecku się nie zanosi - Hiszpanie wykupili 2 tys. biletów, a Francuzi - uwaga - 800      19:53    Znamy już składy. Na kogo stawiacie?      Sonda   zamknij  Kto wygra ćwierćfinał w Doniecku?            Hiszpania    Francja    Głosuj       Sonda   zamknij  Kto wygra ćwierćfinał w Doniecku?      Wyniki głosowania   84%   Hiszpania   84%        16%   Francja   16%       Oddanych głosów:  22342        zobacz wyniki         19:49    Oto składy drużyn w dzisiejszym ćwierćfinale w Doniecku   Hiszpania:  Casillas - Piqué, Ramos, Arbeloa, Alba - Iniesta, Xavi, Fàbregas, Alonso, Busquets - Silva  rezerwowi:  Valdés, Reina, Albiol, Martínez, Juanfran, Cazorla, Navas, Pedro Rodríguez, Torres, Negredo, Mata, Llorente   Francja:  Lloris - Réveillère, Rami, Koscielny, Clichy - Debuchy, Cabaye, Ribéry, Malouda, M'Vila - Benzema  rezerwowi:  Mandanda, Carrasso, Evra, Valbuena, Nasri, Matuidi, Ménez, Diarra, Martin, Ben Arfa, Giroud
Celine Dion, jedna z najsławniejszych i najlepiej opłacanych w historii piosenkarek, wystawiła na sprzedaż zamek na prywatnej wyspie w Kanadzie. Za tę jedną z wielu swoich nieruchomości - o powierzchni 2,2 tys. m kw. - żąda ok. 30 mln dol. Choć w cenę wliczone są meble i dzieła sztuki, od kilku miesięcy nie ma ani jednego chętnego.                    Celine Dion i jej mąż René Angélil wystawiając na sprzedaż swoją rezydencję w Ile Gagnon (15 minut drogi od Montrealu) zażądali 29,3 mln dolarów. Dało jej to tytuł najdroższej nieruchomości mieszkalnej w prowincji Quebec i jednej z pięciu najdroższych w całej Kanadzie.                             A wraz z tym przyszło zainteresowanie mediów, choć nie tylko o cenę czy nazwisko gwiazdy chodzi. Również o rozmach posiadłości, która znajduje się na prywatnej wyspie o powierzchni blisko 8 hektarów. Ogrodzona wyspa obejmuje prywatny most i stację z własną ochroną, która nie przepuści intruzów.   W stylu średniowiecznego zamku   Piosenkarka wraz z rodziną zamieszkała tam w 2001 roku, po 3 latach remontu – kosztem 8 mln dol. odnowiła i rozbudowała nieruchomość, nadając jej styl średniowiecznego zamku rodem z Normandii. Jak donosi "Wall Street Journal", budynek z kamienia ma 2,2 tys. metrów kwadratowych powierzchni, a po trzech piętrach i piwnicy (w której znajduje się winnica z osobnym pokojem do degustacji trunków oraz sala gier) pozwalają się poruszać nie tylko schody, ale i windy.                             Wewnątrz są m.in. trzy salony, trzy jadalnie (z czego jedna na 18 osób), trzy pokoje gościnne, dwa "mistrzowskie apartamenty", sześć łazienek, pokoje dla dzieci i na dole pokój rodzinny z kilkoma kominkami. Jest też duża kuchnia, biblioteka, gabinet do pracy i osobny do słuchania muzyki, sala gimnastyczna i kryty basen. W ogrodzie dodatkowy basen z przylegającym do niego domkiem do przebierania się w strój do kąpieli.  - Właścicielka chce sprzedać zamek ponieważ spędza więcej czasu w USA i planuje zakup czegoś mniejszego, co przyda się podczas wizyt w rodzinnym Quebecu - mówi  agent  nieruchomości Joseph Montanaro z Sotheby's International Realty w Kanadzie.  Choć posiadłość na rynek trafiła w maju, a w jej cenę wliczone są meble i dzieła sztuki, do tej pory nie pojawił się żaden chętny.                Majątek Dion to 800 mln dol.   44-letnia piosenkarka z 70-letnim mężem i trójką dzieci mieszka obecnie na innej prywatnej wyspie - Jupiter Island na Florydzie. Ma też rezydencję w Las Vegas, gdzie w tamtejszym kasynie Caesar's Palace daje koncerty na wyłączność. Nowe show "Celine" prezentuje 70 razy w roku, za co do 2014 zgarnie 60 mln dol.                             To jej drugi kontrakt z kasynem. Gdy Dion zaczynała tam śpiewać w 2003 roku specjalnie dla niej za 95 mln dol. zbudowano kompleks Colosseum ze sceną na 31-osobową orkiestrę i nawilżaczem powietrza, aby chronić głos gwiazdy. Wydatek się opłacał - Caesar's Palace w pięć lat zarobiło na tych występach 400 mln dol.  Kanadyjka dorastała w ubogiej rodzinie jako najmłodsze z czternaściorga dzieci. Żeby w 1981 roku mogła wydać pierwszą płytę jej menadżer, a dziś mąż, zastawił swój dom, by sfinansować produkcję. Do tej pory sprzedała 220 milionów płyt na całym świecie i jest jedną z najlepiej opłacanych wokalistek na świecie. Dziś jej majątek oceniany jest na ok. 800 mln dol.            Rezydencja Celine Dion                                                                          Fot. Sotheby's                                                                                      Zamek Celine Dion stoi na prywatnej wyspie w kanadyjskim Ile Gagnon                                                                           Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's                                                                                      Rezydencja Celine Dion                                                                          Fot. Sotheby's
 Z Poznania do Wrocławia bez utrudnień. Z Gdańska A1                                               - Z Poznania do Wrocławia bez utrudnień. Z Gdańska w stronę Warszawy można jechać A1, ale uwaga! Trasa jest płatna - informują pracownicy infolinii, którą w piątek, w związku z Euro 2012, uruchomiła Generalna Dyrekcja Dróg Krajowych i Autostrad. Każdy kto jest w trasie, a obawia się korków czy remontów, może zadzwonić pod 19111 i poprosić o informacje drogowe. Nie tylko po polsku.                    - Infolinia jest pomysłem Generalnej Dyrekcji Dróg i Autostrad i Spółki PL2012. Chcemy podczas Euro usprawnić podróż kierowców po kraju – mówi Piotr Michalski z gdańskiego Oddziału Generalnej Dyrekcji Dróg i Autostrad.   Dla kibiców z zagranicy   Ze specjalnej infolinii będą mogli korzystać także kibice z zagranicy. Informacje uzyskają w   4 językach: polskim, angielskim, niemieckim i rosyjskim  .  Od 1 czerwca do 3 lipca pod   numerem 19111   otrzymają szczegółowe informacje o trasach prowadzących do miast-gospodarzy.                Kierowcy w korku przed A4.  Lepiej polną drogą jechać                                   Pierwszy dzień opłat...                                                        czytaj dalej  »         By ominąć korki i remonty   Można zaplanować trasę wcześniej, ale jeśli jesteśmy już w drodze, informatorzy również nam pomogą. - Kierowcy, którzy będą stali w korkach, mogą uzyskać informacje na temat wydarzeń na drogach, ewentualnych wypadkach, objazdach i czasie trwania utrudnień – podkreśla Piotr Michalski.   Po Euro zostanie   Po mistrzostwach infolinia będzie nadal funkcjonowała, a z numeru 19111 dzwoniący zostaną przekierowani do najbliższego centrum informacji drogowej.
Mają dość mieszkania w Fucking?                                              Mała austriacka wioska Fucking, co w języku angielskim jest mało cenzuralnym określeniem stosunku seksualnego, ma już dość swojej nazwy - pisze brytyjski dziennik  Daily Telegraph  na swojej stronie internetowej. 104 mieszkańców ma głosować nad jej zmianą. Jednak burmistrz miasta Tarsdorf, któremu podlega Fucking, twierdzi że nic takiego nie jest planowane.                    - Po latach problemów ludzie są skłonni zmienić pisownię nazwy miejscowości - miał powiedzieć burmistrz miasteczka Franz Meindl, cytowany przez  Daily Telegraph . Dzień później ta sama osoba cytowane przez agencję Reutera stwierdziła jednak, iż w ogóle nie wie, skąd wzięła się informacja o planowanej zmianie nazwy. - To było przedmiotem dyskusji kilka lat temu i nic z tego nie wyszło. Na pewno nie rozważamy tego teraz - stwierdził Meindl.          Gdy domagała się więcej seksu, uciekł na balkon                                  Seksualny temperamen...                                                        czytaj dalej  »           Popularne włoskie nazwisko: Hu                                 Chińskie nazwisko Hu...                                                        czytaj dalej  »       Źli Amerykanie   Wioska żyła ze swoją nazwą spokojnie przez wieki. Wszystko zniszczyli amerykańscy żołnierze, którzy stacjonowali w okolicy pod koniec drugiej wojny światowej. Dla mówiących po angielsku okupantów nazwa miejscowości stała się niewyczerpanym źródłem żartów.  Sława  wioski szybko się rozniosła.    Z czasem do Fucking zaczęli nawet przyjeżdżać turyści. Ulubioną ich rozrywką było pozowanie do zdjęć przy tablicach z nazwą miejscowości. Tylko w ostatnich latach ukradziono 13 znaków wartych około 300 euro za sztukę, co jest źródłem nieustannej irytacji miejscowych. Jedna z mieszkanek Fucking zaczęła nawet domalowywać na końcu nazwy miejscowości dodatkowe  g , ale niewiele to dało. Pod znakami umieszczono też dodatkowe tabliczki z prośbą o zaniechanie kradzieży, ale to również nie odniosło skutku.    Poirytowani mieszkańcy zaczęli dociekać źródeł nazwy  Fucking  i ustalili, że pochodzi od nazwiska żyjącego w XVI wieku lokalnego możnowładcy Focko. Z czasem nazwa mutowała i obecna forma został ustalona w XVIII wieku.  mk\mtom
Gigant będzie szył z Margielą                                              Żakiet z dywanu, kurtka z roboczych rękawic, kamizelka z potłuczonych talerzy i sukienka z przezroczystej folii - to najgłośniejsze projekty domu mody Maison Martin Margiela, które będzie można kupić w tańszej wersji. H&M, szwedzki koncern modowy, ogłosił, że następną kolekcję zaprojektuje dla niego awangardowy Margiela.                    To wielkia gratka dla znawców mody. Projekty marki Maison Martin Margiela ze słynną metką składającą się nie z nazwy, ale ciągu cyfr, należą do najciekawszych w branży. Żakiet z dywanu, kurtka z roboczych rękawic, kamizelka z krawieckiego manekina, sukienka z przezroczystej folii, buty Tabi inspirowane Azją: mieszanka jednopalczastych skarpetek oraz pantofli na platformie - to tylko niektóre z nich.                              Nikt nie wie, jak on wygląda   Założyciel domu mody - Martin Margiela - nigdy nie był zwykłym projektantem. Jego moda to nie tylko ubrania, ale cały koncept. Twórczość Belga od samego początku 23 lata temu charakteryzowała się połączeniem klasycznego szycia z konceptualnym myśleniem. Często pokazywał wnętrze ubrań, eksponując ich konstrukcje i skupiał się na tym, co tradycyjna moda stara się ukryć. Zasłynął kolekcją ubrań pomalowanych białą farbą czy kolekcją Artisanal, której zamysłem było tworzenie nowych ubrań z rzeczy, z których wydawałoby się nie można zrobić już nic: potłuczonych naczyń, kuli disco, korali, czy zużytych skórzanych rękawiczek.  Margiela nie tylko zasłynął bezkompromisowością w modzie, ale i w zachowaniu. Jako jedyny projektant na świecie nigdy nie pokazywał się publicznie i zawsze udzielał wywiadów odpowiadając faksem w imieniu całego zespołu. Gdy "Vogue" robił sesję zdjęciową paryskich domów mody Maison Martin Margiela został uwieczniony tak: wszyscy pracownicy pozują w białych fartuchach, a krzesło Margieli stoi puste. To ewenement w powierzchownej i nastawionej na sławę branży.    Choć kreator w 2009 roku odszedł z własnej marki, jego duch pozostał. A nowy właściciel firmy nigdy nie podał, kto jest jego następcą na stanowisku dyrektora kreatywnego.  Jak podaje magazyn "WWD", Maison Martin Margiela stworzy dla H&amp;M jednorazową kolekcję. Będzie się składać nie tylko z ubrań dla kobiet i mężczyzn, ale także biżuterii i akcesoriów, perfum, mebli i innych przedmiotów do dekoracji wnętrz, bo dziś MMM tworzy w każdej z tych dziedzin.  Efekt współpracy ze szwedzkim koncernem miałby pojawić się w sprzedaży pod koniec roku. Szczegóły i ceny są na razie tajemnicą.     Od Madonny do Anny Dello Russo   Hennes &amp; Mauritz, drugi największy detalista odzieżowy na świecie, jako pierwszy koncern zaczął współtworzyć kolekcje z projektantami luksusowej mody. Wraz z Karlem Lagerfeldem w 2004 roku rozpoczął nowy trend. Od tamtej pory dla H&amp;M pracowali m.in. Stella McCartney, Marni, Lanvin, Versace, Comme des Garcons, Roberto Cavalli, Jimmy Choo, a nawet Madonna. Wszystkie kolekcje były hitami i wyprzedały się niemal w ciągu kilku dni.  W październiku do sklepów trafi kolekcja biżuterii zaprojektowana przez znaną dziennikarkę i stylistkę mody Annę Dello Russo z "Vogue'a", która słynie z ekstrawaganckiego stylu.
Nowy Kloss jak James Bond                                               Stawka większa niż śmierć  to tytuł filmu Patryka Vegi, który jest kontynuacją serialu sprzed lat ze Stanisławem Mikulskim – Klossem i Emilem Karewiczem – Brunnerem w rolach głównych. Tym razem w role filmowych antagonistów wcielili się Tomasz Kot i Piotr Adamczyk. Przed premierą (16 marca), nie tylko o filmie rozmawiamy z reżyserem.                     TVN24.pl: Zmierzył się pan z kultowym serialem  Stawka większa niż życie . Jak radził pan sobie z presją?     Kloss jest jednym z nielicznych bohaterów zbiorowej wyobraźni, który wpisał się w kulturę masową. Mierząc się z legendą, postanowiłem, że zrobię taką  Stawkę… , jaką sam dziś chciałbym obejrzeć w kinie    Patryk Vega      Patryk Vega: Strach działa paraliżująco, ale nie jesteśmy w stanie stworzyć nic wartościowego, poddając się mu. Kloss jest jednym z nielicznych bohaterów zbiorowej wyobraźni, który wpisał się w kulturę masową. Mierząc się z legendą, postanowiłem, że zrobię taką  Stawkę… , jaką sam dziś chciałbym obejrzeć w kinie. Ustawiłem się w pozycji widza. Gdy byłem mały, też biegałem z pistoletem i bawiłem się w Klossa. Na planie czerpałem więc z tego dziecka. To było paliwo napędowe. Kierowałem się instynktem.     Obsada aktorska budzi zaskoczenie. Obsadził pan role a rebours - na przekór warunkom zewnętrznym i ekranowym wizerunkom. Piotr Adamczyk byłby przecież wymarzonym Klossem, zaś Tomasz Kot - Brunerem. Jest odwrotnie.   Denerwuje mnie, że w polskim kinie obsadza się aktorów tak, jak to dyktują ich warunki zewnętrzne. A jak aktor stworzy fajną rolę, to potem w koło Macieju gra identyczne. Bo nie ma ryzyka, że się nie sprawdzi. Idziemy więc do kina i oglądamy 10 filmów z tym samym aktorem, w takiej samej roli. Postanowiłem to złamać. Sprawdziło się znakomicie. Dla aktora - najciekawsze - to zagrać wbrew warunkom zewnętrznym.    Mamy do czynienia z kinem przygodowym, w stylu  Poszukiwaczy zaginionej Arki , stąd też i trójkąt miłosny i elementy humoru, które pozwalają odetchnąć po momentach akcji. Słowem, to wszystko, co zawiera dzisiejszy, kinowy hit.    Vega       Opowieść o Klossie to u pana połączenie kina wojennego ze szpiegowskim. Historia opowiadana jest serio, ale całość traktujemy z przymrużeniem oka, przez nieco komiksowy charakter postaci. Był zamierzony, czy tak wyszło mimochodem?   Zamierzony. Mamy do czynienia z kinem przygodowym w stylu  Poszukiwaczy zaginionej Arki , stąd też i trójkąt miłosny, i elementy humoru, które pozwalają odetchnąć po momentach akcji. Słowem, to wszystko, co zawiera dzisiejszy kinowy hit. Jak oglądałem go dziś, pomyślałem, że mogło być więcej tego humoru. Bo to film zdecydowanie bliższy przygodom Bonda niż  Krucjacie Bourne’a . Zresztą scenarzyści  Stawki…  byli zauroczeni filmami o Bondzie i taką jego polską wersję postanowili zrobić.     Kot i Adamczyk świetnie podpatrzyli to, co charakterystyczne dla postaci Mikulskiego i Karewicza. Ci ostatni mieli trudniejsze zadanie - musieli pokazać kompletnie inny rodzaj aktorstwa niż w pierwowzorze sprzed 40 lat, by uniknąć zgrzytów. Jak udało się to osiągnąć?   Mam wrażenie, że dotąd łączenie pokoleń w jednym filmie nie wychodziło. To zawsze były nieprzystające do siebie światy. Myślę, że udało się to osiągnąć bez epatowania emocjami.    W naszym filmie Hans Kloss jest polskim szpiegiem, który współpracuje z Sowietami tylko wtedy, gdy nie ma innego wyjścia    Vega       W  Stawce…  podobnie jak w  Czterech pancernych  razi ideologiczna wymowa - obraz Sowietów jako naszych wielkich przyjaciół. Dlatego Kloss jest agentem na usługach ZSRR. Nie kusiło pana, by w swojej wersji to zmienić?   W naszym filmie Hans Kloss jest polskim szpiegiem, który współpracuje z Sowietami tylko wtedy, gdy nie ma innego wyjścia. Wiadomo, że to sprawa drażliwa dla fanów pierwowzoru. Nie mogliśmy tego przemilczeć, dlatego podkreślamy, że to agent polski. Na pewno nie jest członkiem NKWD, bo w pewnym momencie takie interpretacje serialowego bohatera się pojawiły. Chciałem zrobić widowiskowe kino, dające widzom rozrywkę bez ideologicznych podtekstów. \     kob//mat
Polacy z lepszym zdaniem o prezydencie, premierze i rządzie                                              Praca prezydenta Bronisława Komorowskiego jest lepiej oceniana niż praca premiera Donalda Tuska -  wynika z sondażu TNS Polska. W czerwcu notowania zaróno jednego, jak i drugiego znaczenie jednak się poprawiły.                    Notowania prezydenta poprawiły się znacząco w stosunku do majowego  sondażu: odsetek ocen pozytywnych wzrósł z 48 proc. do 55 proc. (tj. o 7  punktów procentowych).  Spośród 55 proc. badanych, którzy uważają, że Bronisław Komorowski dobrze piastuje urząd prezydenta, 9 proc. wypowiada się w sposób zdecydowany, a 46 w sposób umiarkowany. Z 34 proc. respondentów źle oceniających działalność prezydenta 24 proc. mówi o niej raczej źle, a 10 proc. - zdecydowanie źle. 11 proc. nie ma zdania w tej sprawie.                Palikot zdetronizował Kaczyńskiego                                  Jarosław Kaczyński p...                                                        czytaj dalej  »         Premier poprawia notowania   Z 60 proc. badanych źle oceniających pracę premiera Donalda Tuska - zdecydowanie źle wypowiada się 22 proc., a 38 proc. - raczej źle.  Spośród 33 proc. dobrze mówiących o premierze - zdecydowanie dobrze jego działalność ocenia 3 proc., a 30 proc. - raczej dobrze. 7 proc. ankietowanych nie potrafiło udzielić jednoznacznej odpowiedzi.  W porównaniu do maja odsetek osób dobrze oceniających premiera wzrósł o 6 punktów procentowych.   Złe zdanie o rządzie    Wśród 64 proc. uczestników sondażu, które mają złe zdanie o pracy rządu - 44 proc. ocenia go raczej źle, a 20 - bardzo źle. Spośród 28 proc. tych, którzy mają pozytywną opinię na temat rządu, tylko 1 proc. ocenia go bardzo dobrze. 8 proc. respondentów nie ma zdania w tej sprawie.  W porównaniu do poprzedniego miesiąca oceny działalności rządu poprawiły się. W czerwcu udział ocen pozytywnych wzrósł o 6 punktów procentowych (z 22 do 28 procent), a negatywnych spadł o 5 punktów procentowych (z 69 do 64 proc.).  Sondaż przeprowadzono w dniach 14-17 czerwca na ogólnopolskiej losowej reprezentatywnej próbie 1000 mieszkańców Polski powyżej 15. roku życia.
Choć o problemie stworzonym przez złośliwe oprogramowanie wiedziano od dawna, a FBI zorganizowała nawet specjalną stronę internetową, umożliwiającą internautom sprawdzenie ich komputerów, już w poniedziałek setki tysięcy ludzi mogą utracić dostęp do sieci. To wina trojana pod nazwą DNSChanger.                    Eksperci oceniają, że mimo licznych alertów ogłaszanych m.in. na portalach społecznościowych i przez dostawców usług internetowych, na całym świecie zarażonych jest jeszcze 277 tysięcy komputerów.   DNSChanger        Robak Zeus, spam i botnety. Cyberataki w polskim internecie                                 Około 4 miliony nieb...                                                        czytaj dalej  »        W listopadzie 2011 roku, po pięciu latach śledztwa amerykańska FBI przeprowadziła operację przeciwko przestępczej grupie, która przejęła kontrolę nad milionami komputerów na całym świecie i wykorzystywała je do najrozmaitszych oszustw, zarabiając na tym miliony.  Przestępcy zainfekowali komputery trojanem DNSChanger, manipulującym ustawieniami DNS (Domain Name System), czyli systemu wykorzystywanego do przekładania przyjaznych dla użytkownika adresów internetowych na adresy numeryczne, zrozumiałe dla komputerów.       https://forms.fbi.gov/check-to-see-if-your-computer-is-using-rogue-DNS http://www.dcwg.org    Gdzie szukać pomocy    Umożliwiało im to manipulację wynikami wyszukiwarek internetowych, kierowanie internautów na podrobione strony, do złudzenia przypominające portale znanych firm oferujące internetowe zakupy, instalowanie kolejnego złośliwego oprogramowania itp.  Według FBI, tylko w Stanach Zjednoczonych przestępcy kontrolowali pół miliona komputerów. Zainfekowane zostały zarówno komputery prywatne, jak i firmowe oraz w urzędach, nawet w amerykańskiej agencji kosmicznej NASA.  DNSChanger jest tym groźniejszy, że uniemożliwia w zainfekowanych komputerach instalowanie niezbędnych aktualizacji oraz utrudnia funkcjonowanie programów antywirusowych. Takie komputery są więc podatne na najrozmaitsze ataki także innych komputerowych przestępców.   Serwerowa akcja FBI          Osama nie żyje . Uwaga na wirusy, spam i phishing                                 Informacje o okolicz...                                                        czytaj dalej  »        Po zebraniu wystarczającego materiału dowodowego zatrzymano podejrzanych, ale musiano zrezygnować z natychmiastowego wyłączenia ich serwerów, ponieważ oznaczałoby to, że zainfekowane komputery stracą łączność z internetem.  FBI zdecydowała się na niecodzienne rozwiązanie: zaangażowano prywatną firmę, która zainstalowała dwa "czyste" serwery, umożliwiające zainfekowanym komputerom normalne korzystanie z internetu. Ten doraźny system przestaje jednak funkcjonować 9 lipca o godz. 6.01 czasu polskiego.  Tym, którzy podejrzewają, że ich komputery mogą być zainfekowane, FBI radzi skorzystać z pomocy specjalistów. Udostępniono w internecie stronę, na której każdy może szybko sprawdzić ustawienia DNS w swoim komputerze (https://forms.fbi.gov/check-to-see-if-your-computer-is-using-rogue-DNS). Pomocą służy też portal http://www.dcwg.org.
Zlikwidują dwa święta kościelne. Portugalia uzdrawia gospodarkę                                              Portugalski rząd chce zlikwidować z kalendarza dwa wolne od pracy święta kościelne, by pomóc walczącej z wielkim kryzysem gospodarce. Zrobi to od przyszłego roku. Najpierw jednak w tej sprawie odbędą się rozmowy z Watykanem. Chodzi o Boże Ciało i Dzień Wszystkich Świętych.                          Portugalska elita próbuje przeżyć za 1111 euro rocznie                                 Przeżyć rok za 1111 ...                                                        czytaj dalej  »            Wszystkie plaże w ręce państwa                                 Władze Portugalii za...                                                        czytaj dalej  »        Taka decyzja zapadła po rozmowach centroprawicowego rządu w Lizbonie z Konferencją Episkopatu.     Czasowo zniesione?   Rząd podziękował w związku z tym biskupom w środowym oświadczeniu za  konstruktywne podejście do problemów kraju . Porozumienie przewiduje, że za pięć lat odbędzie się kolejne spotkanie w tej sprawie i być może wtedy święta Bożego Ciała i Wszystkich Świętych zostaną przywrócone do kalendarza, jako wolne od pracy.    Minister gospodarki Hugo Soares nie przedstawił jednak danych, które ukazałyby korzyści płynące dla Portugalii z wycofania świąt z kalendarza.    Jednocześnie rząd w Lizbonie - nie chcąc prawdopodobnie wdawać się w zatarg z Watykanem - zapowiedział zlikwidowanie dwóch świąt państwowych.   Portugalia obok Grecji, Hiszpanii, Włoch i Irlandii zmaga się z ogromnym kryzysem gospodarczym i jej kondycja finansowa przez kolejne lata ma się poprawić głównie dzięki cięciu ogromnych wydatków publicznych i wydłużaniu czasu pracy.   adso//kdj
Tankietka i Firefly  na Dzień Dziecka                                              - To perła, skarb! – tak o nowym nabytku Muzeum Broni Pancernej mówi jego kustosz, major Tomasz Ogrodniczuk. Do Poznania trafił zabytkowy egzemplarz tankietki TKS, która uczestniczyła w kampanii wrześniowej. Zwiedzający po raz pierwszy zobaczą go w sobotę, w czasie muzealnego Dnia Dziecka.                    To jeden z nielicznych tego typu pojazdów w polskich zbiorach. Choć jest w bardzo złym stanie, kustosz muzeum zapowiada, że zostanie zrekonstruowany.   Jedna z 282   Tankietka została wyprodukowana w listopadzie 1935 r. w Państwowych Zakładach Inżynierii w Warszawie. W latach 1934-1937 wyprodukowano 282 sztuki tego pojazdu.          14                    Pasjonaci ożywili Shermana Firefly      Przez kilkadziesiąt ...                           czytaj dalej  »        Zmienili ją w ciągnik    - Pojazd najpierw był w naszej armii, bronił kraju w 1939 roku. Potem TKS przejęli Niemcy i zrobili z niego ciągnik artyleryjski, w Norwegii ciągnął niemieckie armaty. Po zakończeniu działań wojennych Norwedzy wykorzystywali go jako ciągnik rolniczy - powiedział w rozmowie z PAP kustosz muzeum, mjr Tomasz Ogrodniczuk.  Układ jezdny tankietki pozostawia wiele do życzenia. - Mamy niekompletną wannę pojazdu z kompletną, ale strasznie zniszczoną, prawą stroną układu jezdnego i zdekompletowaną lewą stroną. Mamy podstawę pod silnik, resztki blach i pozostałości po norweskich samoróbkach - opowiadał.  - Gdyby to było gdzieś utopione, to na pewno byłoby o wiele lepiej zachowane. Płyty pancerne boczne są popękane, z elementów schodzą całe połacie metalu. Norweski klimat nie jest sprzyjający dla tego typu pojazdów - dodał.   Unikatowa tabliczka   Ogrodniczuk podkreślił, że tankietkę wyróżnia zachowana oryginalna tabliczka znamionowa. - To druga na świecie tabliczka, która się zachowała na tego typu pojazdach - powiedział.  Współpracujący z poznańskim muzeum przedsiębiorca Artur Zys, który uczestniczył w odtworzeniu innych obiektów muzeum, m.in. czołgu Sherman Firefly przyznał z kolei, że nie jest wykluczone, iż zrujnowany pojazd uda się przywrócić do życia i będzie on jeździł.  Tankietka trafiła do Polski dzięki współpracy Ambasady RP w Oslo, Norweskiego Muzeum Sił Zbrojnych i Centrum Szkolenia Wojsk Lądowych w Poznaniu.   Dzieci zobaczą Sd.Kfz 6 i Firefly   Tankietka TKS to nie jedyna nowa atrakcja muzeum.  Z okazji Dnia Dziecka zaprezentowany zostanie ciągnik Sd.Kfz 6. Pojazd zobaczyć będzie można najprawdopodobniej bez kabiny i przedziału załogi, a więc szczegóły jego konstrukcji będą dobrze widoczne.    W muzeum czeka też  Sherman Firefly , amerykański czołg z okresu II wojny światowej.    Ponadto na sobotę zaplanowano m.in. pokazy sprzętu bojowego, grup  rekonstrukcji historycznej, czy naukę strzelania na symulatorach i  trenażerach.  Dzień dziecka w Muzeum Broni Pancernej: 2 czerwca, ul. Wojska Polskiego 84, od godz. 10:30 do 14:30.   Zwiedź muzeum wirtualnie
Bezrobocie w USA najniższe od trzech lat                                              W kwietniu przybyło 115 tys. etatów, wobec oczekiwań na poziomie 170 tys. - podał amerykański Departament Pracy. Dobra wiadomość jest taka, że stopa bezrobocia spadła i jest najniższa od trzech lat.                    Stopa bezrobocia spadła o 0,1 pkt proc. do 8,1 proc. i jest najniższa od 3 lat - podał amerykański Departament Pracy w swoim komunikacie. W kwietniu liczba miejsc pracy w sektorach pozarolniczych wzrosła o 115 tys., podczas gdy w marcu wzrosła o 154 tys. Natomiast liczba miejsc pracy w amerykańskim sektorze prywatnym wzrosła w kwietniu o 130 tys., podczas gdy w marcu wzrosła o 166 tys.               Gospodarka USA  wrzuciła trójkę                                  W czwartym kwartale ...                                                        czytaj dalej  »         Miało być więcej miejsc pracy   Analitycy ankietowani przez agencję Bloomberg spodziewali się stopy bezrobocia w USA na poziomie 8,2 proc. oraz że liczba miejsc pracy w sektorach pozarolniczych wzrośnie o 160 tys., a w sektorze prywatnym wzrośnie o 165 tys.     Wzrost gospodarczy też niższy   Z ostatnich danych Departamentu Handlu USA wynika, że w pierwszych trzech miesiącach 2012 roku wzrost gospodarczy wyniósł 2,2 proc. w porównaniu z 3 proc. w ostatnim kwartale ubiegłego roku. Z kolei amerykański FED prognozuje, że w tym roku wzrost gospodarczy powinien wynieść między 2,4 a 2,9 proc. przy stopie bezrobocia między 7,8 a 8 proc.   km//gak
Polacy pracują na czas określony najwięcej w UE                                              Jesteśmy liderem w Europie pod względem liczby osób zatrudnionych na podstawie umów na czas określony - czytamy w  Dziennikiu Gazecie Prawnej . Unijna średnia zatrudniania na tego typu umowach wynosi 14 proc. Jak wynika z obliczeń gazety - dokonanych na podstawie danych GUS - ponad 26 proc. Polaków pracuje na takich umowach.                      W I kw. tego roku na umowę na czas określony zatrudnionych było w    naszym kraju 3 mln 316 tys. osób - wynika z najnowszych badań aktywności    ekonomicznej ludności (BAEL), prowadzonych przez GUS. Tylko w ciągu ostatniego roku takich terminowych pracowników przybyło 123 tys., a w ciągu dekady aż 2 mln.   Pierwsze miejsce w Europie         Znów więcej bezrobotnych                                 W styczniu, po raz k...                                                        czytaj dalej  »        Daje nam to niekwestionowane pierwsze miejsce w  Europie, gdzie  unijna średnia wynosi tylko 14,1 proc. Wyprzedziliśmy  nawet Hiszpanię,  która przez wiele lat nieprzerwanie była liderem tego  rankingu - komentuje "DGP". Karolina Sędzimir, ekonomista PKO BP wyjaśnia, że pracowady wolą umowy na czas określony bo są one tańsze i i wygodniejsze. - Ich wypowiedzenie trwa tylko dwa tygodnie. A zwolnień nie trzeba uzasadniać - wyjaśnia w "DGP" Sędzimir. Jej zdaniem liczba takich umów będzie rosnąć.      Jeden plus umów terminowych   Sami pracownicy krytykują takie umowy, bo uznają je za mniej stabilne, gorzej płatne a także utrudniają otrzymanie kredytu. "DGP" dodaje jednak, że część osób zatrudnionych na czas określony dostrzege plus takiej formy zatrudnia - możliwość szybkiej zmiany pracodawcy.
Trzech podejrzanych ws. zabójstwa Papały opuściło areszt                                              Trzech spośród pięciu mężczyzn podejrzanych w sprawie zabójstwa gen. Marka Papały opuściło już areszt. Chodzi o braci - Roberta i Dariusza J. oraz Tomasza W., którzy wpłacili kaucje w wysokości od 30 tys. zł do 60 tys. zł. W areszcie pozostają nadal Mariusz M. i Igor M., pseud. Patyk, którzy usłyszeli zarzuty zabójstwa generała.                    Zgodnie z postanowieniem sądu, trzej podejrzani, którzy opuścili areszt, mają dozór policyjny, zakaz opuszczania kraju i zatrzymane paszporty - poinformowała Grażyna Jeżewska z biura prasowego łódzkiego sądu okręgowego.   Zwrot w śledztwie ws. Papały         Trzej podejrzani ws. zabójstwa Papały wyjdą z aresztu                                 Trzem z czterech pod...                                                        czytaj dalej  »        Pod koniec kwietnia łódzka prokuratura apelacyjna, która prowadzi śledztwo w sprawie śmierci generała, poinformowała, że do zabójstwa Papały doszło w wyniku napadu rabunkowego z użyciem broni palnej, a sprawcy zamierzali ukraść samochód należący do byłego szefa policji. Podczas napadu jeden z mężczyzn miał oddać do Papały śmiertelny strzał.  W związku z tą sprawą zatrzymano pięciu mężczyzn. Dwóch z nich: "Patyk" i Mariusz M. usłyszało zarzuty zabójstwa; bracia J. - zarzuty usiłowania napadu rabunkowego, a Tomasz W. - zarzuty związane z przestępczością samochodową (takie same usłyszała pozostała czwórka). Wszyscy zostali wówczas aresztowani.   Sąd: areszcie konieczny dla Mariusza M.   Obrońcy czterech podejrzanych domagali się uchylenia aresztu. Zażalenia na areszt nie złożył obrońca Igora M.  W poniedziałek łódzki sąd okręgowy postanowił, że Mariusz M. pozostanie w areszcie, a pozostali będą mogli wyjść na wolność po wpłaceniu poręczenia majątkowego.        Decyzja o zażaleniach podejrzanych ws. Papały w poniedziałek                                 Posiedzenie łódzkieg...                                                        czytaj dalej  »        Odnosząc się do decyzji utrzymującej areszt dla Mariusza M., sąd uznał, że na tym etapie postępowania zebrany materiał daje podstawy do stwierdzenia, że podejrzany brał udział w zabójstwie, choć nie chce przesądzać co do jego motywów. Sąd Okręgowy w Łodzi "nie uznał za przekonującą hipotezę", że podejrzani o zabójstwo Papały: Mariusz M. i Igor M. działali wyłącznie w celu kradzieży samochodu.  Utrzymując areszt dla Mariusza M., sąd przypomniał, że w tym przypadku zachodzi obawa matactwa i zagrożenie wysoka karą.  Uzasadniając  decyzję wobec trójki pozostałych podejrzanych, sąd uznał, że środki  zapobiegawcze inne niż areszt są dla nich wystarczające. Nie mieli oni  świadomości, że w trakcie napadu zostanie użyta broń.   Sąd: krąg podejrzanych nie jest zamknięty   Jednocześnie, według sądu, krąg osób, które mogły brać udział w zabójstwie generała, nie jest zamknięty. Sąd odniósł się tym samym do procesu Ryszarda Boguckiego (zgadza się na podawanie danych) i Andrzeja Z., "Słowika", który toczy się przed Sądem Okręgowym w Warszawie od lutego 2010 r.       Rozpatrzą zażalenia na areszt za Papałę                                 Sąd Okręgowy w Łodzi...                                                        czytaj dalej  »        Boguckiego warszawska prokuratura apelacyjna oskarżyła o obserwowanie miejsca zabójstwa Papały i bezskuteczne nakłanianie w 1998 r. za 30 tys. dolarów gangstera Zbigniewa G. do zabicia b. szefa policji. "Słowikowi" zarzucono nakłanianie za 40 tys. dolarów płatnego zabójcy Artura Zirajewskiego (odebrał sobie życie w areszcie) do zabójstwa Papały.  Gen. Marek Papała, były komendant główny policji, został zastrzelony w Warszawie 25 czerwca 1998 r. w samochodzie przed blokiem, w którym mieszkał. W toku śledztwa rozpatrywano 11 wersji. Sprawę prowadziła Prokuratura Apelacyjna w Warszawie. W końcu 2009 r. śledztwo przekazane zostało Prokuraturze Apelacyjnej w Łodzi. Powołano nowy specjalny zespół prokuratorów i policyjną grupę śledczą.
Skradziony obraz odesłany pocztą                                               Obraz Salvadora Dalego, skradziony w zeszłym tygodniu z jednej z nowojorskich galerii, został zwrócony przez złodziei w paczce pocztowej. - Był w nienaruszonym stanie - mówi policja.                    W ubiegłym tygodniu obraz Salvadora Dalego "Cartel de Don Juan Tenirio" został skradziony przez mężczyznę odwiedzającego galerię Venus Over Manhattan na Madison Avenue. Zdjął obraz ze ściany, włożył do torby na zakupy i wyszedł z budynku niezauważony przez strażników. Miał na sobie zwykły strój, nie nosił rękawiczek ani maski.   W tym tygodniu pojawiła się jednak nadzieja, że dzieło zostanie odzyskane. Do galerii przyszedł e-mail od anonimowego internauty, mówiący, że obraz z 1949 roku "jest już w drodze powrotnej".   Spec od sztuki na tropie       Odzyskali dzieło św. Tomasza  z 1597 roku                                 Bezcenny starodruk &...                                                        czytaj dalej  »        W piątek paczkę, nadaną z Europy i podpisaną fałszywym nazwiskiem przechwycono na lotnisku JFK. Osobiście odebrał ją detektyw Mark Fishstein, znany w Nowym Jorku jako "glina od sztuki". Wybił się kilka lat temu, gdy wezwany na miejsce morderstwa młodej kobiety kazał technikom zabezpieczyć wiszący na ścianie obraz. Na pytanie, dlaczego, odparł:  "To oryginalny Picasso".  W 2008 roku Fishstein zatrzymał parę, która ukradła warty 100 tysięcy dolarów rysunek Andy'ego Warhola przedstawiający Mao Zedonga.   Galeria odmówiła komentarza w sprawie kradzieży.   Szum przeszkodził złodziejom?      Szef muzeum wywoził ikonę za milion dolarów                                 Na moskiewskim lotni...                                                        czytaj dalej  »        Jeden z policjantów powiedział anonimowo mediom, że być może złodzieje odesłali obraz z powodu szumu, jaki kradzież narobiła w mediach. Po opublikowaniu wiadomości o przestępstwie przez media, trudno byłoby im sprzedać Dalego na czarnym rynku.   Obraz został zwrócony galerii. Trwa poświadczanie jego autentyczności. Szacuje się, że dzieło warte jest 150 tysięcy dolarów. Mężczyzny, który wyniósł dzieło, do tej pory nie zidentyfikowano.
Radwańska  nie czuje się faworytką . Ma dobre powody                                              Angelique Kerber w ostatnich 12 miesiącach wygrała pierwsze dwa turnieje WTA w karierze, tuż przed Wimbledonem dotarła do finału w Eastbourne. Z Agnieszką Radwańską wygrała dwa z czterech meczów. Polka jest świadoma tego, do czego jest zdolna jej rywalka. Ale zaznacza: - Nie powiedziałabym, że jestem faworytką - mówi na niecałą dobę przed półfinałem Wimbledonu.                    Czwartkowy półfinał wielkoszlemowego turnieju będzie piątym pojedynkiem Agnieszki Radwańskiej z niemiecką tenisistką o polskich korzeniach. Tenisitki - prywatnie dobre koleżanki - jeszcze nigdy nie rywalizowały ze sobą na trawiastej nawierzchni, a trzy z czterech dotychczasowych spotkań rozegrały na twardych kortach.                           Jest półfinał, może być fotel liderki. Już w poniedziałek?                                  Historyczny półfinał...                                                        czytaj dalej  »        W październiku 2010 roku w Pekinie lepsza okazała się Kerber 5:7, 7:6 (7-3), 7:5, podobnie jak w kolejnym sezonie we wrześniu w wielkoszlemowym US Open w Nowym Jorku - 6:3, 4:6, 6:3. Krakowianka zrewanżowała się jej miesiąc później w Tokio 3:6, 6:3, 6:3. Za pierwszym razem "Isia" i Angelique trafiły na siebie w sezonie 2008 na kortach ziemnych w Berlinie, gdzie Niemka skreczowała w wyniku kontuzji przy stanie 0:6, 3:5.     Radwańska czuje respekt   Kerber - podobnie jak Karolina Woźniacka i Niemka Sabine Lisicki - z siostrami Radwańskimi znają się od wielu lat i pozostają w dobrej komitywie. - Wszystkie znamy się od dawna, jeszcze z turniejów juniorskich, ale nawet w cyklu WTA Tour zawsze trzymałyśmy się razem. W pewnym momencie inne zawodniczki potrafiły nam dogryzać, że w szatni słychać tylko język polski. Często razem wybieramy się na zakupy, czasem do kina, albo w jakiś inny sposób spędzamy wolny czas podczas turniejów, ale i poza nimi. Zdarzało nam się też razem spędzać wakacje - mówi Polka, która czwartkowym zwycięstem zapewni sobie awans na pozycję nr 2 na świecie.    Andżelika ostatnio gra swój najlepszy tenis w życiu, więc nie powiedziałabym, że jestem faworytką. Pierwszy raz zagram z nią na trawie, co może być sporym wyzwaniem.    Agnieszka Radwańska    Poprzednie mecze z Kerber pamięta, ale tuż przed kolejnym nie potrafi przewidzieć tego, jak się potoczy. - Teraz to na pewno będzie zupełnie inne spotkanie. Andżelika ostatnio  gra swój najlepszy tenis w życiu, więc nie powiedziałabym, że jestem  faworytką. Pierwszy raz zagram z nią na trawie, co może być sporym  wyzwaniem - mówi.  Faworytką czuje się chyba za to jej rywalka. - Wczoraj dzwoniła i spytała czy przyjeżdżam na finał. Zaskoczyła mnie, bo  dopiero skończyła ćwierćfinał i przed nią jeszcze półfinał, a już  zaprasza mnie na finał, więc musi być pewna siebie - mówił w rozmowie z TVN24 dziadek Kerber, Janusz Rzeźnik, którego wnuczka odwiedza w rodzinnym Puszczykowie.   Kerber pnie się w górę   23-letnia Agnieszka jest o wiele bardziej utytułowana. Swoje najlepsze wyniki osiąga od sierpnia ubiegłego roku. W tym czasie wygrała kolejno turnieje WTA w Carlsbadzie, Tokio, Pekinie (2011), Dubaju, Miami i Brukseli (wszystkie trzy od stycznia). łącznie w karierze triumfowała w 10 imprezach cyklu WTA i zarobiła na kortach ponad 9 mln dolarów.    Sonda   zamknij  Czy Agnieszka Radwańska zagra w finale Wimbledonu?            Tak. Półfinał to będzie jej wielki mecz    Nie. Może uda jej się to w US Open    Głosuj       Sonda   zamknij  Czy Agnieszka Radwańska zagra w finale Wimbledonu?      Wyniki głosowania   83%   Tak. Półfinał to będzie jej wielki mecz   83%        17%   Nie. Może uda jej się to w US Open   17%       Oddanych głosów:  7768        zobacz wyniki     O rok starsza Kerber wygrała do tej pory dwa turnieje (Paryż i Kopenhaga), oba w tym roku i na przestrzeni ostatnich 12 miesięcy bardzo imponuje. Zanotowała skok o prawie 100 pozycji w rankingu do obecnej 8. Wcześniej miała problemy z grą z powodu przewlekłych kontuzji. Forma przyszła jednak jesienią w trakcie US Open. Tam nieoczekiwanie dotarła po raz pierwszy w Wielkim Szlemie do półfinału.                           Niemka, która czuje się Polką.  Na drodze Radwańskiej do finału                                  Nawet jeśli Agnieszk...                                                        czytaj dalej  »        Dwa tygodnie temu, tuż przed Wimbledonem, dotarła do finału na trawie w Eastbourne. Zwłaszcza ten ostatni rezultat musi dawać wiele do myślenia Radwańskiej i jej trenerowi, Tomaszkowi Wiktorowskiemu. Oboje muszą bowiem znaleźć sposób na zawodniczkę zdolną do walki na najtrudniejszej z tenisowych nawierzchni.   Niespodzianki nie będzie   Zwycięstwo Kerber nie będzie więc niespodzianką, ale Radwańska też walczy o miejsce, w jakim zawsze marzyła, by się znaleźć - zwyciężczyni turnieju, w którym triumfowała jako 16-letnia juniorka i zarazem liderka światowego rankingu.  Tą ostatnią będzie jeżeli w Londynie pokona wszystkie rywalki, a do finału nie awansuje Wiktoria Azarenka, która gra swój półfinał z Sereną Williams.
Dają ZZ Top miliony za ścięcie bród. Wciąż odmawiają                                              - Oferowali nam milion dolarów. Ale perspektywa zobaczenia siebie bez brody w lustrze była przerażająca, miała w sobie coś z horrorów - wyznał Billy Gibbons, frontman zespołu ZZ Top. On i Dusty Hill od 40 lat noszą półmetrowy zarost, który jest ich znakiem rozpoznawczym, dla firmy produkującej golarki byłaby to niezła reklama, gdyby go ścięli. - Nawet większa kasa nie zmieni naszego zdania - zapewniają.                    Billy Gibbons i Dusty Hill zawsze są ubrani tak samo, noszą kapelusze, ciemne okulary i charakterystyczne długie brody. W zasadzie nikt nie wie, jak wyglądają ich twarze. Ten specyficzny wygląd powoduje, że firmy produkujące żyletki i golarki proponują im fortunę za zmianę wizerunku.                 Gibbons w rozmowie z rockowym magazynem "Brave Worlds" wyznał, że pierwsza taka propozycja przyszła od Gilette w 1984 roku. - Chcieli zatrudnić nas do swojej reklamy, w której mieliśmy ściąć zarost. Oferowali po milionie dolarów, co - uwzględniając inflację - dziś wynosiłoby 2,25 mln dolarów. Ale perspektywa zobaczenia siebie bez zarostu w lustrze była przerażająca, miała w sobie coś z horrorów Vincenta Price'a - powiedział frontman ZZ Top.  Zapewnił, że nawet, gdyby ktoś zaoferował im więcej gotówki, nie zmienią zdania. - To w ogóle nie wchodzi w rachubę. Jesteśmy muzykami w biznesie muzycznym, a nie biznesmenami, którzy muzykują - wyznał.   Broda rozmiarów wycieraczki   Z powodu wyglądu dwójka muzyków ZZ Top wystąpiła w kilku filmach, m.in. trzeciej części "Powrotu do przyszłości" w 1990 roku. Ale, co ciekawe, to trzeci z nich - zawsze ogolony perkusista ma nazwisko Beard, co oznacza... "broda".                 Gibbons i Hill nie planowali bliźniaczej stylizacji. Podczas przerwy od publicznych wystąpień w latach 70., gdy Gibbons wyjechał do Europy, Hill do Meksyku, a Beard na Jamajkę, dwaj pierwsi niezależnie od siebie zapuścili brody do połowy klatki piersiowej. Po powrocie do kraju na spotkanie ze swoim menadżerem Billem Hamem (który też nosi długą brodę) przyszli wszyscy trzej.  - Moja broda urosła do rozmiarów wycieraczki i zobaczyłem, że Dusty zrobił to samo. Jak na ironię, Frank wyłamał się - zgolił swoje wąsy i kozią bródkę, by wyglądać reprezentacyjnie - wspomina frontman amerykańskiej grupy.   Nowa płyta jesienią   ZZ Top to jeden z najbardziej znanych w XX wieku zespołów rockowych. Powstał w 1969 roku w Teksasie i wciąż jest aktywny.  Obecnie pracuje nad 15. w karierze płytą, która będzie pierwszą od 9 lat - po "Mescalero" z 2003 roku. Krążek zadebiutuje jesienią. Jego tytuł nie jest znany, ale muzycy zdradzili, że wyprodukował go Rick Rubin, najbardziej ceniony w branży producent płyt hip-hopowych i heavy-metalowych, który pracował m.in. z Jayem-Z, Aerosmith, U2, Red Hot Chili Peppers, Beastie Boys, Slipknot, a nawet Adele.  W czerwcu na rynku ukazała się  EP-ka ZZ Top - "Texicali", na której są cztery nagrania.
Najlepsi spawacze  powalczą o nagrodę Putina                                              Premier i prezydent-elekt Rosji Władimir Putin ogłosił konkurs na najlepszego robotnika Rosji. Za pierwsze trzy miejsca w każdej z kilku kategorii przewidziano nagrody pieniężne.                     O nagrodę robotnicy powalczą w kategoriach najlepszy spawacz, kamieniarz, elektryk, górnik i kierowca ciężarówki. Zwycięzca w każdej kategorii otrzyma 300 tys. rubli (ok. 6,3 tys. USD). Za drugie i trzecie miejsce przewidziano odpowiednio 200 tysięcy i 100 tysięcy rubli.         Putin ratował przed podstawionym tygrysem?                                 Putin nie jest super...                                                        czytaj dalej  »        Swój zamiar Putin ogłosił na czwartkowym posiedzeniu rządu.    Podobne konkursy - jak przypomina BBC, która podała informację o pomyśle Putina - istniały już wcześniej. O tytuł przodownika pracy walczono w czasach ZSRR. Rywalizacja ta miała motywować robotników do większych wysiłków.    Ruch współzawodnictwa w pracy zapoczątkował słynny Aleksiej Stachanow, który w 1935 roku ustanowił rekord w wydobyciu węgla kamiennego.    Od jego nazwiska pochodzi słowo  stachanowiec .   mac\mtom
Matka odpowie za utonięcie 6-latka. Była pijana                                              Zarzut nieumyślnego spowodowania śmierci dziecka usłyszała matka 6-latka, który utopił się w sobotę w Wiśle. Opiekująca się nim Katarzyna S. była wtedy pijana.                          6-latek utopił się w Wiśle. Matka była pijana                                 6-letni chłopiec uto...                                                        czytaj dalej  »        38-letnia mieszkanka miejscowości Opoczka pod Annopolem, wybrała się w sobotę na spacer nad Wisłę z dwojgiem dzieci: 6-letnim synem i 9-letnią córką. Była pijana - jak się potem okazało - miała w organizmie 2,2 promila alkoholu. Dzieci weszły do wody w miejscu nieprzeznaczonym do kąpieli. W pewnym momencie chłopca porwał nurt rzeki. Matka zabrała córkę z wody, chłopca wyciągnęli dopiero wezwani przez kobietę na pomoc dwaj mężczyźni.  6-latka nie udało się uratować, zmarł po kilku godzinach w szpitalu w Lublinie.   Nie umieli pływać         Czterolatek utonął w przydomowym stawie                                 Ciało 4,5-letniego c...                                                        czytaj dalej  »        Prokuratura w Kraśniku (Lubelskie) postawiła matce dwa zarzuty. Pierwszy z nich odnosi się do narażenia na bezpośrednie niebezpieczeństwo utraty życia bądź zdrowia dwójki jej dzieci. Kolejny dotyczy nieumyślnego spowodowania śmierci syna - będąc pod wpływem alkoholu dopuściła, by dziecko wpadło do wody, a potem nie podjęła natychmiast akcji ratunkowej.  Kobieta przyznała się do winy. Z jej wyjaśnień wynika, że ani ona, ani dzieci nie umieli pływać. Grozi jej do 5 lat więzienia - poinformowała Agnieszka Kępka z Prokuratury Okręgowej w Lublinie.   Możliwe ograniczenie praw rodzicielskich   Prokuratura oddała kobietę pod dozór policji. Wystąpiła też do sądu rodzinnego o sprawdzenie, czy nie zachodzą podstawy do odebrania lub ograniczenia kobiecie praw rodzicielskich - dodała Kępka.  Ojciec dzieci był w czasie wypadku w domu, on także był nietrzeźwy.
Maria de Villota, która doznała groźnych obrażeń głowy i straciła prawe oko w wyniku wypadku podczas testowania bolidu rosyjskiego teamu Formuły 1 Marussia w Duxford w Anglii, przeszła kolejną operację. Stan Hiszpanki jest nadal poważny, ale stabliny.                     "W piątek lekarze byli dość zadowoleni z postępów w leczeniu Marii i zdecydowali się na kolejną operację. Tym razem trwała ona krócej i po niej nastąpiła dalsza poprawa. Stan Marii nadal jest poważny, ale stabilny" - poinformowano w oświadczeniu na stronie teamu Hiszpanki.          Maria, wracaj szybko. Jesteśmy z tobą                                  Sportowa Hiszpania ś...                                                        czytaj dalej  »        Zderzenie   Do wypadku doszło we wtorek przed południem na płycie lotniska w Duxford. Prowadzony przez 32-letnią Villotę bolid uderzył w tył ciężarówki służącej do transportu sprzętu jej zespołu. Hiszpanka, która testowała maszynę po raz pierwszy, została przetransportowana do Addenbrooke's Hospital w Cambridge. Jak poinformowali ratownicy medyczni, którzy udzielali jej pomocy tuż po wypadku, doznała obrażeń mogących zagrażać życiu.  Tego samego dnia Villotę poddano operacji. Rozpoczęła się ona po południu, a zakończyła następnego dnia rano. Przeprowadził ją zespół neurologów i chirurgów plastycznych. Mimo ich usilnych starań, Hiszpanka straciła prawe oko.         Kilkanaście godzin operacji. Straciła oko, walczy o życie                                 Maria de Villota, kt...                                                        czytaj dalej  »        Córka sławnego ojca   Maria de Villota Comba jest córką byłego kierowcy Formuły 1 Emilio de Villoty. Urodziła się 13 stycznia 1980 roku w Madrycie. Ma starszego brata Emilio de Villota Jr. Karierę wyścigową rozpoczęła w 1996 roku od kartingu.  Startowała w tych zawodach do 2000 roku. Od 2002 do 2006 roku bez sukcesów jeździła w hiszpańskiej Formule 3. Raz w 2004 roku wystartowała w 24-godzinnym wyścigu na amerykańskim torze Daytona i zajęła dziesiąte miejsce.  Kierowcą testowym rosyjskiego teamu Marussia, którego podstawowymi zawodnikami są Niemiec Timo Glock i Francuz Charles Pic, została w marcu bieżącego roku.
Firmy padają na potęgę. Najwięcej bankructw od czterech lat                                              W maju upadłość ogłosiły 82 firmy, to o jedną trzecią więcej niż w maju 2011 r. - podała w komunikacie Korporacja Ubezpieczeń Kredytów Eksportowych. Najwięcej firm upadło w branży budowlanej i spożywczej. W ciągu ostatnich dwunastu miesięcy na skutek niewypłacalności działalność gospodarczą zakończyło 788 przedsiębiorstw.                     Według danych Korporacji Ubezpieczeń Kredytów Eksportowych (KUKE) w maju upadło o 28,1 proc. więcej niż w kwietniu oraz 32,3 proc. więcej niż w maju 2011 roku. Zdaniem KUKE to "od czterech lat (...) największa miesięczna liczba upadłości". Jednak zdaniem autorów raportu ten wzrost ma charakter "po części sezonowy".   Najgorzej: branża budowlana i spożywcza   Na wzrost skali upadłości firm w tym miesiącu wpływ miała duża liczba upadłości w handlu detalicznym (11 firm, co oznacza 175-proc. wzrost  miesiac do miesiąca) oraz największa od czterech lat liczba upadłości w branży  budowlanej (17 firm, co oznacza 55-proc. miesięczny wzrost). "Są to branże, których udział w ogólnej liczbie upadłości był największy" - napisał KUKE w komentarzu.         Największy bankrut USA oddaje pieniądze                                 Bank Lehman Brothers...                                                        czytaj dalej  »        Jednoosobowe firmy   Z danych KUKE wynika, że w maju z prowadzeniem indywidualnej działalności gospodarczej pożegnało się 16 osób. Było to 60 proc. więcej niż w kwietniu, w którym upadło 10 takich firm, oraz 129 proc. więcej niż w maju 2011 roku, kiedy upadło ich 7. W ciągu ostatnich dwunastu miesięcy z powodu niewypłacalności upadło 788 przedsiębiorstw. "Przed rokiem, tj. w maju 2011 r., roczna krocząca suma upadłości wynosiła 688 firm. Wynik bieżący jest więc o 14,5 proc. gorszy." - czytamy w komunikacie.
Pierwszy raz w historii najwięcej rakiet startuje z Chin                                              Chiny zajęły pierwsze miejsce w rankingu liczby wysyłanych na orbitę rakiet. Od początku wyścigu kosmicznego czołówkę listy stanowiły ZSRR/Rosja i USA. Obecnie ambitnie rozwijany chiński program kosmiczny przyćmił rywali, aczkolwiek tylko na chwilę.                    Jak podaje rosyjska firma NPO Energomasz, która jest czołowym producentem silników rakietowych i rakiet w Rosji, w pierwszych sześciu miesiącach 2012 roku dokonano 35 odpaleń.        Testują w Kosmosie własne organizmy                                 Pierwszy chiński zał...                                                        czytaj dalej  »       Rosjanie w tyle, chwilowo   Największy udział w owych 35 startach rakiet mają Chińczycy, którzy wysłali ich 10. Drugie miejsce zajęła Rosja z dziewięcioma odpaleniami, a trzecie USA z ośmioma. Zdecydowanie niżej w tabeli uplasowała się europejska spółka Arianne z trzema startami i Indie, Iran, Japonia, Korea Północna oraz miedzynarodowa spółka Sea Launch, wszystkie z jednym startem.  W drugiej połowie 2012 roku Rosja najprawdopodobniej odzyska jednak palmę pierwszeństwa, bo ma zamiar przeprowadzić 18 startów. Drugie na liście uplasują się USA z 9 startami. Chińczycy poinformowali tylko o dwóch lotach zaplanowanych na drugą połowę 2012 roku.        Rosjanie powalczą z bimbrem. Z kosmosu                                 - Rosyjskie władze b...                                                        czytaj dalej  »        Pomimo chwilowej utraty przez Rosję pierwszego miejsca na liście, Energomasz chwali się, że spośród 35 odpalonych rakiet, aż 13 było napędzane produkowanymi przez nich silnikami.   Tajkonauci ruszają w kosmos   Chińczycy swój program kosmiczny rozwijają bardzo aktywnie. Gwałtowny start zaczął się z początkiem XXI wieku. Po opracowaniu niezawodnych rakiet rodziny "Długi Marsz" rozpoczęto intensywne loty i nakreslono ambitny plan podboju kosmosu. W 2003 roku po raz pierwszy wysłano na orbitę tajkonautę, czyli chińskiego kosmonautę. W 2008 roku przeprowadzono pierwszy spacer kosmiczny, a w czerwcu przeprowadzono pierwsze dokowanie na orbicie w którym brali udział ludzie. Teraz długofalowym celem są loty na Księżyc i Marsa.
Podrabiali markowe torebki. Wynosili z fabryki wzory i dodatki                                              Międzynarodowa szajka fałszerzy markowych torebek domu mody Hermès została zatrzymana przez francuską policję. Aresztowano 12 osób, po rocznym śledztwie. Prokuratura szacuje, że wartość skonfiskowanych podróbek z logo luksusowej marki wynosi 18 mln euro.                    - Ta operacja kończy roczne śledztwo na podstawie wskazówek domu mody Hermès i przy pomocy wewnętrznych systemów monitorowania jego pracowników - powiedział rzecznik francuskiej policji, po tym, jak pod koniec ubiegłego tygodnia zatrzymano 12 osób.  Jak pisze branżowy magazyn "WWD", okazało się, że międzynarodowej szajce fałszerzy pomagało kilku pracowników Hermès, którzy wynosili z fabryki nie tylko wzory, ale i oryginalne metalowe dodatki dodawane później do kopiowanych torebek. Nie poinformowano jednak, czy znajdują się w grupie aresztowanych przez policję, dom mody podał tylko, że zostali zwolnieni w trybie natychmiastowym.    Przypuszcza się, że podróbki sprzedawane były za pośrednictwem sieci dystrybucji w Europie, Stanach Zjednoczonych i Azji, ale wykonane we Francji. Policja bowiem odkryła w Paryżu kilka magazynów i warsztatów kaletniczych wypełnionych drogimi skórami, w tym również egzotycznymi. Prokurator szacuje, że wartość torebek autorstwa aresztowanych fałszerzy to 18 mln euro.   "To absolutna hańba!"   - 80 procent projektów sprzedawanych w internecie pod nazwą Hermès to podróbki - Patrick Thomas, szef Hermès powiedział "WWD". - To absolutna hańba!  Paryski dom mody nie ustaje w walce z podrabianiem jego najsłynniejszych projektów torebek: Birkin, Kelly, Modur i Constance. Niedawno - wraz z brytyjskim Burberry - wygrał w sądzie na Manhattanie z chińskimi fałszerzami. Obie firmy dostały 100 mln dolarów odszkodowania. Choć to tylko wierzchołek góry. Jak szacuje francuski rząd, kraj rocznie traci 6 mld euro przez nielegalny rynek. I z każdym rokiem ta kwota rośnie w wyniku pączkujących sklepów internetowych sprzedających fałszywe markowe towary.  Udana akcja policji nie kończy nieuczciwego procederu we Francji. Z podróbkami borykają się też inne luksusowe marki: m.in. Cartier, Chanel, Christian Dior, Louis Vuitton, Lacoste, Longchamp i Van Cleef &amp; Arpels. Dlatego wspólnie rozpoczęły kampanię przeciwko podróbkom.    W czerwcu w 18 największych miastach kraju pojawiło się 10 tys. plakatów, które mają podnieść świadomość turystów na temat problemu. Plakatom towarzyszą hasła: m.in. "Kupisz fałszywego Cartiera, dostaniesz prawdziwą karę", czy "Prawdziwe kobiety nie lubią fałszywek".  Akcja to efekt porozumienia kopiowanych marek, stowarzyszenia French National Anti-Counterfeiting Committee (CNAC) i francuskich celników.                              Victoria Beckham wydała na Birkin 1,5 mln dol.   175-letni Hermès swoją pozycję lidera na rynku zawdzięcza  Jeanowi-Louisowi Dumasowi, który w rodzinnej firmie zaczynał w latach 60.  jako sprzedawca, by objąć stanowisko prezesa. Dzięki jego posunięciom  francuski dom mody wkroczył na nowe rynki, a swoje produkty zamienił w  obiekt marzeń.  Zmarłego dwa lata temu Dumasa, zastąpił dawny współpracownik Patrick  Thomas, który w ten sposób stał się pierwszym prezesem koncernu nie  należącym do rodziny Hermèsów, która dziś ma 62 procent akcji firmy.  Dyrektorem kreatywnym marki jest Christophe Lemaire, podkupiony z Lacoste.  Najbardziej pożądany produkt domu mody to Birkin Bag, choć ceny za nią zaczynają się na poziomie 10 tys. dolarów, a kończą około kwoty sięgającej 150 tysięcy. Torebkę powstałą na cześć aktorki Jane Birkin noszą m.in. Oprah Winfrey, Julia Roberts, Jennifer Lopez, Cameron Diaz, Kate Moss, a  Victoria Beckham na swoją kolekcję aż 150 modeli wydała ponad 1,5  miliona dolarów.  Hermès ma w ofercie nie tylko wyroby ze skóry i apaszki, ale także linię z meblami i produktami wyposażenia wnętrz, perfumy oraz kolekcje mody dla kobiet i mężczyzn. Zgodnie ze swoją polityką nigdy nie wprowadza wyprzedaży, a niesprzedane w sezonie projekty zostają spalone, by nie trafiały na rynek wtórny.
 Prezes jest sportowcem. Jest w terenie i działa                                               Swojej decyzji o kandydowaniu w kolejnych wyborach na prezesa PZPN Grzegorz Lato nie mógł ogłosić osobiście. Powody nieobecności swojego przełożonego wyjaśniła rzeczniczka związku. - Prezes powiedział, że oświadczenie wystarczy. Kazał żartobliwie przekazać, że jest w terenie i działa - skwitowała Agnieszka Olejkowska. Dodała, że Lato stanie w wyborcze szranki i łatwo się nie podda. - Jest sportowcem - wytłumaczyła.                           Lato zostaje do jesieni.  Nigdy nie oddałem meczu walkowerem                                   Sensacji nie było. G...                                                        czytaj dalej  »        Swoją decyzję o ponowne kandydowanie w wyborach Lato przekazał za pośrednictwem strony internetowej PZPN.  Będzie ubiegał się o reelekcję, choć jesienią na łamach prasy obiecał, że zrezygnuje z udziału w wyborach, jeśli reprezentacja Polski nie wyjdzie z grupy na Euro 2012.  Biało-czerwoni do ćwierćfinału nie awansowali. Z dwoma punktami na koncie zajęli ostatnie miejsce w swojej grupie.  Mimo to w PZPN panuje optymizm. Lato podał trzy powody, które zadecydowały o jego decyzji.  - Organizacja mistrzostw Europy była doskonała. Zostaliśmy wspaniale ocenieni przez szefa UEFA, Michela Platiniego - wyliczała rzeczniczka związku.   Zasługa PZPN, a nie rządu    Agnieszka Olejkowska podkreśliła wkład PZPN w organizację turnieju i zasługi związku w "realizację wielu inwestycji".      Sonda   zamknij  Czy Grzegorz Lato powinien kandydować na kolejną kadencję prezesa PZPN?           Tak     Nie    To bez znaczenia    Głosuj       Sonda   zamknij  Czy Grzegorz Lato powinien kandydować na kolejną kadencję prezesa PZPN?     Wyniki głosowania   6%   Tak    6%        83%   Nie   83%        10%   To bez znaczenia   10%       Oddanych głosów:  2891        zobacz wyniki   - To nie rząd starał się o organizację tej imprezy. Gdyby nie PZPN, tej imprezy w Polsce byśmy  nie mieli. To  rzeczywiście rząd zapewnił gwarancję, to rząd wybudował stadiony za  pieniądze podatników. Ale to PZPN złożył aplikację, żeby taka impreza  się odbyła. Można śmiało powiedzieć, że to dzięki PZPN wiele inwestycji w  Polsce zostało zrealizowanych - zapewniała.  Do listy powodów, dla których Lato zdecydował się startować w kolejnych wyborach, Olejkowska dołożyła świetną kondycję PZPN oraz potrzebę "zachowania ciągłości władzy".  - Wiele rzeczy już zaczęliśmy, tylko potrzeba więcej czasu na ich realizację - wyjaśniała.  O jakie rzeczy chodzi, nie chciała precyzyjnie powiedziedzieć. PZPN zamierza je przedstawić w specjalnie przygtowanym dokumencie.  - Trzeba pochwalić się tym, co związek robi, bo świadomość w społeczeństwie jest dosyć niska - dodała rzeczniczka.     Działa aktywnie    Lato powtórnie będzie ubiegał się o fotel prezesa, bo jak wielokrotnie przypominał ma duszę sportowca, a do oddania meczu walkowerem - w tym wypadku wyborów - nie jest skłonny.  - Prezes jest sportowcem, nie poddaje się. Będzie walczył w demokratycznych wyborach, ma takie same szanse jak inni kandydaci - zapewniała Olejkowska.  Jej zdaniem Lato swojej decyzji nie mógł ogłosić osobiście, bo wziął się za aktywną kampanię wyborczą.  - Na dobre rozpoczęła się po zakończeniu mistrzostw. Prezes żartobliwie kazał przekazać, że jest w terenie i działa - usprawiedliwiała nieobecność szefa rzeczniczka PZPN.  Wśród potencjalnych rywali Laty w wyścigu o posadę szefa związku najczęściej padają  nazwiska Zbigniewa Bońka, członków zarządu PZPN: Jacka Masioty i Stefana  Antkowiaka oraz szefa Małopolskiego Związku Piłki Nożnej Ryszarda  Niemca.
Obywatel Norwegii, przeszkolony w Jemenie zamierza dokonać samobójczego zamachu w amerykańskim samolocie podczas igrzysk olimpijskich - podał  Sunday Times , a za nim inne światowe media.                     Z prasowych doniesień wynika, że Al-Kaida na Półwyspie Arabskim (AQAP) planuje atak podczas igrzysk olimpijskich w Londynie, które rozpoczynają się pod koniec lipca.   Norweg na służbie islamistów                           Szef MI5 ostrzega przed rodzimymi dżihadystami                                 Zwiększyło się ryzyk...                                                        czytaj dalej  »         "Sunday Times" powołując się na źródła w brytyjskim wywiadzie pisze, że organizacja ta zwerbowała Norwega, który przeszedł na islam, po to, by ten porwał amerykański samolot pasażerski i doprowadził do jego katastrofy podczas samobójczej misji.  Nie jest jednak jasne, czy celem (miejscem rozbicia maszyny) miałaby być jedna z aren igrzysk olimpijskich.   Przeszedł konwersję i... szkolenie   Domniemany terrorysta ma mieć między 30 a 40 lat i nazywać się Abu Abdulrahman. Jego konwersja na islam miała zaś nastąpić w 2008 roku. W ostatnich miesiącach przeszedł ponoć szkolenie w bazie AQAP w Jemenie.  Zdaniem brytyjskiego wywiadu mężczyzna ma wykorzystać na swoją korzyść czystą kartotekę i fakt, że może podróżować po Europie z minimalnymi ograniczeniami.   Specjalne przygotowania   Jak komentuje izraelski "Haarec", Al-Kaida na Półwyspie Arabskim była zamieszana w kilka prób zamachów na ważne cele na Zachodzie.  W związku ze wzrostem zagrożenia terrorystycznego podczas igrzysk olimpijskich w Londynie rozmieszczono m.in. baterie rakiet ziemia powietrze, a w stałej gotowości będą stacjonujące na lotnisku Northolt samoloty wielozadaniowe Typhoon.
Super Mario ojcem? Zdecyduje test DNA                                              - Zrobię test DNA. Chcę tego dziecka z całego serca - napisała w liście otwartym do Mario Balotellego Raffaella Fico. Włoska modelka twierdzi, że ojciem jej dziecka jest napastnik Squadra Azzurra. Super Mario już wcześniej domagał się ustalenia ojcostwa.                    W otwartym liście do napastnika Manchesteru City, opublikowanym na łamach włoskiego pisma "Chi", Fico napisała: "Zrobię test DNA. Chcę tego dziecka z całego serca i chcę go dlatego, że dziecko nie pojawia się przypadkowo, jest owocem miłości między dwiema osobami, a Ty wiesz bardzo dobrze, co mam na myśli".                           Balotelli żąda testu na ojcostwo                                  Mario Balotelli zapo...                                                        czytaj dalej  »        Fico, która jest w czwartym miesiącu ciąży, wyjaśniła zarazem, że wystosowała do Balotellego list otwarty w magazynie, bo tylko w ten sposób może się z nim skontaktować.   "Wiesz, gdzie mnie znaleźć"   "Chociaż życie nas rozdzieliło, będziesz odpowiedzialnym, stale obecnym ojcem, pełnym miłości dla swego dziecka" - dodała. Następnie telewizyjna gwiazdka, była uczestniczka reality show "Wielki Brat", podkreśliła, zwracając się do Balotellego: "Wiesz, gdzie mnie znaleźć. Zawsze będę gotowa porozmawiać z Tobą o przyszłości naszego dziecka".  Raffaela Fico, której związek z reprezentantem Włoch rozpadł się w kwietniu, o swej ciąży poinformowała publicznie w wywiadzie prasowym na początku lipca.   Piłkarz w odpowiedzi wydał oświadczenie, w którym wyjaśnił, że weźmie na siebie wszystkie obowiązki, jeśli test DNA potwierdzi jego ojcostwo. Następnie zastrzegł, że nie będzie więcej wypowiadać się publicznie na ten temat.
Nowe zasady budowy dróg                                              Dodatkowe gwarancje dotyczące podwykonawców, w tym obligatoryjne zaświadczenia, że wykonawca im zapłacił  - to planowane przez rząd zmiany w ustawodawstwie, o jakich w kontekście budowy dróg poinformował minister transportu Sławomir Nowak. Mają one pomóc przedsiębiorcom poszkodowanym przy realizowaniu inwestycji. Projekt ustawy jest w Komitecie Stałym Rady Ministrów.                    Minister poinformował, że nowa ustawa będzie zawierała przepisy, które mają chronić podwykonawców inwestycji, których realizacja zacznie się już po uchwaleniu nowego prawa.    - We wszystkich kontraktach, które będą już realizowane i zamawiane, we wszystkich przetargach, które będziemy realizowali po wejściu w życie tej ustawy, będziemy wprowadzali obowiązek założenia dodatkowej gwarancji przez wykonawcę. Złożenia takiej gwarancji u zamawiającego, czyli u nas, u strony publicznej, na wypadek nierzetelnego regulowania płatności podwykonawcom. Taka gwarancja będzie w wysokości 3 proc. wartości oferty poprzetargowej - poinformował w piątek Sławomir Nowak.     Zatem, jeżeli się będą zdarzały sytuacje, że wykonawca nie będzie regulował w przyszłości swoich należności w stosunku do podwykonawców, to takiemu podwykonawcy, jeżeli uzyska nakaz sądowy do zapłaty albo ugodzi się przed sądem z wykonawcą, my możemy, jako strona publiczna, solidarnie zapłacić.    Sławomir Nowak      - Zatem, jeżeli się będą zdarzały sytuacje, że wykonawca nie będzie regulował w przyszłości swoich należności w stosunku do podwykonawców, to takiemu podwykonawcy, jeżeli uzyska nakaz sądowy do zapłaty albo ugodzi się przed sądem z wykonawcą, my możemy, jako strona publiczna, solidarnie zapłacić - powiedział minister transportu.     Druga zasada   Nowak wspomniał też o kolejnej zmianie, która  nie wymaga doprecyzowania ustawowego  i już jest wprowadzana przy w przetargach. - To jest zasada obligatoryjnego przedstawienia zaświadczenia, że wykonawca uregulował podwykonawcom wszystkie płatności - poinformował minister. - Jeżeli nie przedstawi takiego zaświadczenia, nie uzyska płatności za wykonaną pracę - podkreślił.    Trzecia zasada  na przyszłość  dotyczy zaś obowiązku zatwierdzania u strony zamawiającej (czyli u GDDKiA) wszystkich typów podwykonawców.                 Nagrody za A2 się należą. Mam ciarki, kiedy o tym mówię                                  Andrzej Maciejewski,...                                                        czytaj dalej  »         Szybka ustawa   Nowak powiedział, że w piątek projekt nowej ustawy został skierowany do Komitetu Stałego Rady Ministrów. Minister wyraził przekonanie, że projekt szybko przejdzie przez rząd i parlament.    Projekt ma rozwiązać problemy podwykonawców firm budujących w Polsce autostrady, którzy wielokrotnie i bezskutecznie domagali się od wykonawców zapłaty za wykonane prace. GDDKiA czuje się odpowiedzialna za tzw. zatwierdzonych podwykonawców, czyli tych, których generalny wykonawca zgłosił do Dyrekcji i tym firmom należności są regulowane na bieżąco. Jednak problem jest z tymi, których Dyrekcji nie zgłoszono - często firmy te nie są w stanie udowodnić GDDKiA, że wykonały prace, a od wykonawcy nie mogą odzyskać pieniędzy, bo firma na przykład zbankrutowała. Tak jest np. w przypadku DSS, który budował jeden z odcinków A2 między Strykowem a Konotopą.   jak\mtom
Radwańska w Palermo nie zagra, ale tam pojedzie                                              Agnieszka Radwańska, finalistka wielkoszlemowego Wimbledonu, nie zagra w turnieju WTA Tour w Palermo, w którym miała być najwyżej rozstawioną tenisistką - poinformowali organizatorzy. Powodem są kłopoty ze zdrowiem.                     Z komunikatu opublikowanego na stronie internetowej zawodów wynika, że krakowianka w niedzielę wieczorem ma przyjechać do Włoch, ale w turnieju nie zagra; powodem wycofania się są kłopoty zdrowotne.  Radwańska, jak napisali organizatorzy, zapłaciła za klimat panujący w Londynie i od kilku dni miała problemy z oddychaniem.   Stawi się na badania       Przeziębienie zatrzymało Radwańską. Opuściła konferencję prasową                                  Agnieszka Radwańska ...                                                        czytaj dalej  »        Polka, która w poniedziałek po raz pierwszy w karierze zostanie numerem dwa na liście światowej, zgodnie z regulaminem cyklu WTA Tour musi stawić się w Palermo na badania lekarskie. W poniedziałek na godz. 17 zaplanowano też konferencję prasową, podczas której "ma wyjaśnić powody wycofania się z Italiacom Open, a także porozmawiać na temat swojego pierwszego finału w Wielkim Szlemie".  Po wycofaniu się Radwańskiej, najwyżej rozstawioną na Sycylii będzie finalistka innego tegorocznego turnieju wielkoszlemowego - Roland Garros - Włoszka Sara Errani.  W sobotę w finale Wimbledonu 23-letnia Polka przegrała z siedem lat starszą Amerykanką Sereną Williams 1:6, 7:5, 2:6. Mimo to zanotowała w Londynie największy sukces w karierze i zapracowała na najwyższą jednorazową premię - 557 tys. funtów,czyli prawie milion dolarów (2,95 mln złotych). W poniedziałek zostanie oficjalnie wiceliderką światowego rankingu.
Sturnaras za Rapanosa. Grecja z ministrem finansów                                              Nowym ministrem finansów Grecji zostanie ekonomista Jannis Sturnaras - poinformowała kancelaria premiera. Sturnaras zastąpi tym samym Wasilisa Rapanosa, który zrezygnował z pełnienia funkcji ministra finansów z powodów zdrowotnych.                     "Premier Antonis Samaras postanowił mianować ministrem finansów Jannisa Sturnarasa, profesora ekonomii Uniwersytetu Ateńskiego, dyrektora think-tanku IOBE" - głosi oświadczenie, wydane w sprawie tej nominacji.         Pierwszy dramat nowego rządu. Zdrowie tylko wymówką?                                 - Desygnowany na min...                                                        czytaj dalej  »        Poprzednik zrezygnował    Jannis Sturnaras ma 55 lat i jest znanym ekonomistą. Wchodził w skład ekipy, która negocjowała przystąpienie Grecji do strefy euro.   Desygnowany na ministra finansów przez premiera Samarasa Walilis Rapanos zrezygnował z urzędu z przyczyn zdrowotnych. 64-letni Rapanos zasłabł w piątek i został hospitalizowany. Stało się to jeszcze przed zaprzysiężeniem. Na co dzień Rapanos jest prezesem największego greckiego prywatnego banku.  Ze względu na stan zdrowia Rapanosa delegacja Komisji Europejskiej, Europejskiego Banku Centralnego i Międzynarodowego Funduszu Walutowego odłożyła planowany na poniedziałek przyjazd do Aten. Instytucje miały dokonać oceny wprowadzenia programu oszczędnościowego i stanu reform w Grecji.
NFZ ma nową szefową.  Początek reformy Funduszu                                               - Zamierzam zracjonalizować system wydawania pieniędzy, promowana będzie kompleksowość, jakość i efektywne leczenie - zapowiedziała w środę nowa prezes Narodowego Funduszu Zdrowia Agnieszka Pachciarz. Premier Donald Tusk podpisał jej nominację na stanowisko prezesa NFZ i odwołał ją z funkcji wiceministra zdrowia.                    Pachciarz podkreślała, że zależy jej na dobrej współpracy z  Ministerstwem Zdrowia. Jak mówiła, świadczeniodawcy, którzy osiągają  dobre wyniki leczenia "mogą być spokojni o swoje przychody".         Ustawa refundacyjna przynosi oszczędności. Dla NFZ                                 Przez trzy pierwsze ...                                                        czytaj dalej  »        Po nowemu   Nowa szefowa NFZ zaznaczyła też, że resort i Fundusz przygotowują dla lekarzy "nową propozycję  umowy uprawniającej do wypisywania recept na leki  refundowane, w  zakresie takim, aby odpowiedzialność medyków była jasna i  czytelna". -  Mają to być jasne i klarowne zasady odpowiedzialności i taka umowa   zostanie przedstawiona lekarzom - zaznaczyła Pachciarz. Dodała, że   Ministerstwo Zdrowia oraz inne instytucje zgłaszały uwagi do   zaproponowanej lekarzom umowy dla gabinetów prywatnych na wypisywanie   recept, gdyż znalazły się w niej zapisy przeniesione z pierwotnej wersji   ustawy refundacyjnej, dotyczące kar dla lekarzy. Zapisy te usunięto po   nowelizacji na początku roku.  Z kolei minister zdrowia Bartosz Arłukowicz zapowiedział, że zmiana  personalna na stanowisku prezesa NFZ jest początkiem reformy Funduszu.  Arłukowicz podkreślił, że zmienione mają zostać zasady wyceny procedur  medycznych, wprowadzony ma być "system obiektywnej, rzetelnej wyceny".  Minister dodał, że zostanie uproszczona droga pacjenta do świadczeń  zdrowotnych. Zapowiedział premiowanie świadczeniodawców, którzy osiągają  efekt leczenia. Arłukowicz chce także zmiany wizerunku NFZ.  Kandydaturę Pachciarz Radzie NFZ zarekomendował właśnie minister zdrowia Bartosz Arłukowicz. Ta kandydaturę poparła. Pachciarz ma niezbędne kwalifikacje, o czym świadczy m.in. jej doświadczenie zawodowe - oceniła w poniedziałek szefowa Rady. Jak mówiła Renata Hayder, kandydatka na prezesa NFZ podkreślała, że zamierza kierować Funduszem "kolektywnie" - chce powołać trzech zastępców.               Przesłuchają kandydatów na szefa NFZ                                 Dziś w resorcie zdro...                                                        czytaj dalej  »         CV nie wystarczy   Zdaniem przewodniczącego sejmowej komisji zdrowia Bolesława Piechy z  PiS, "Pachciarz nie będzie miała łatwego startu". - Rząd oczekuje dużego  kredytu zaufania w sprawie służby zdrowia, ale mówiąc językiem  bankowym, utracił zdolność kredytową. Można stworzyć imponujące CV, ale  kierowanie instytucją zarządzającą 60 mld zł to nie to samo, co stanie  na czele spółki prowadzącej - z całym szacunkiem - ale jednak  prowincjonalny szpital w Pleszewie - powiedział Piecha.  I dodał: -  Nie da się ukryć, że pani Pachciarz jest osobą z kręgu ministra zdrowia  Bartosza Arłukowicza. Byłoby o wiele korzystniej, gdyby minister  otaczał się nie swoimi ludźmi, ale osobami mającymi poparcie środowiska i  ekspertów - ocenił polityk PiS.  Z kolei wiceprezes Naczelnej Rady Lekarskiej Romuald  Krajewski ocenił, że Pachciarz "to osoba kompetentna, która ma  doświadczenie w zarządzaniu w ochronie zdrowia". - Jednak niezależnie od  tego, kto teraz będzie pełnił funkcję prezesa oczekujemy, że współpraca  funduszu z samorządem będzie lepsza niż dotychczas. Liczymy również, że  szybko uda się rozwiązać sprawę umów na wypisywanie recept  refundowanych. Oczekujemy od nowej pani prezes szybkiej zmiany  zarządzenia w tej sprawie - powiedział Krajewski.         Wiceminister nową szefową NFZ                                 Nowym szefem Narodow...                                                        czytaj dalej  »        Szybko w górę   Agnieszka Pachciarz została wiceministrem zdrowia na początku marca. Jest absolwentką Wydziału Prawa i Administracji Uniwersytetu im. Adama Mickiewicza w Poznaniu, od 2004 roku wykonuje zawód radcy prawnego. Specjalizuje się w prawie medycznym.  Współpracowała m.in. z samorządem lekarskim, samorządem terytorialnym, Kasami Chorych i NFZ. Zarządzała dwoma wielkopolskimi szpitalami, pełniąc najpierw funkcję dyrektora Samodzielnego Publicznego Zakładu Opieki Zdrowotnej w Słupcy (od 2005 r.), a następnie (od 2009 r.) była prezesem zarządu Pleszewskiego Centrum Medycznego Spółki z o.o.  Premier na początku czerwca odwołał Jacka Paszkiewicza ze stanowiska prezesa NFZ. Wnioskował o to minister zdrowia Arłukowicz. Wniosek pozytywnie zaopiniowało siedmiu członków Rady NFZ; jeden był przeciw. Do czasu powołania nowego prezesa Funduszu jego obowiązki pełnił dotychczasowy zastępca Zbigniew Teter.
Kolejny  aniołek  już ćwierka                                              Rosie Huntington-Whiteley, modelka i aktorka znana z  Transformers , uruchomiła swoje pierwsze oficjalne konto na Twitterze. Jej profil w zaledwie kilkadziesiąt minut zgromadził ok. 2 tys. fanów.                     Hello! Wreszcie dołączyłam do was na Twitterze. Będę z wami wszystkimi dzielić się ciekawostkami i bawić się... Bądźcie czujni  - napisała na powitanie 25-latka.                 To jej debiut w internecie - do tej pory nie miała ani autorskiej strony, ani konta na portalach społecznościowych. Ale po tym jak zdobyła sławę, występując w  Transformers  i pracując dla marki bieliźniarskiej Victoria's Secret, uznała, że to konieczne. I jak pisze brytyjska prasa, nie pomyliła się. Zaledwie w 20 minut jej profil przyciągnął 400 fanów, kilkadziesiąt minut później było ich już blisko 2 tysiące.  Zapanowała cyberpanika. Boimy się, co będzie w ciągu 24 godzin  - skomentowały to media.    Jej koleżanki modelki, inne  aniołki  Victoria's Secret, mogą się pochwalić rekordowymi wynikami: Alessandra Ambrosio ma na swoim koncie 350 tys. fanów, a Adriana Lima - 325. A te liczby wciąż rosną.    Rosie Huntington-Whiteley na razie pokazała tylko jedno zdjęcie - to portret z jej ulubionymi psami. Opisała siebie:  Modelka, aktorka, bizneswoman i miłośniczka jamników . W planach ma publikowanie więcej fotografii z życia prywatnego, a także te zrobione w pracy modelki.       Jej fortuna to 5 mln funtów   Brytyjka jest córką instruktorki fitness i biegłego rzeczoznawcy. Jej praprapradziadek - Sir Herbert Huntington-Whiteley - był politykiem, a praprababka polską żydówką.    Karierę modelki zaczęła jako 16-latka. Pracuje dla tak prestiżowych domów mody, jak Prada, Ralph Lauren i Burberry oraz magazynów  Vogue ,  Harper's Bazaar  i  Elle . Wzięła także udział w sesji zdjęciowej do kalendarza Pirelli na 2010 rok.          Choć w 2011 roku zastąpiła w  Transformers 3  Megan Fox, producenci zapowiedzieli, że Huntington-Whiteley nie zagra w kolejnej części. Ale - jak wiadomo z przecieków - ma pojawić w niej jej narzeczony, brytyjski aktor Jason Statham.     Sunday Times  umieścił modelkę na liście najbogatszych Brytyjczyków przed 30-tką 2012 roku. Dzięki fortunie szacowanej na 5 mln funtów zajęła 9. miejsce.   am//bgr
Niemieccy sędziowie decydują o losach paktu fiskalnego                                              Niemiecki Trybunał Konstytucyjny zaczął we wtorek rozpatrywać skargi przeciwko paktowi fiskalnemu Unii Europejskiej oraz funduszowi ratunkowemu dla euro EMS. Sędziowie w Karlsruhe zbadają, czy oba traktaty nie ingerują zanadto w kompetencje parlamentu Niemiec.                     Zarówno przyjęty z inicjatywy Niemiec pakt fiskalny o wzmocnieniu  dyscypliny budżetowej, jak i fundusz EMS na wsparcie zadłużonych krajów  strefy euro to ważne elementy strategii walki z kryzysem zadłużenia w  państwach unii walutowej. Na ich ratyfikację zgodziły się 29 czerwca  obie izby niemieckiego parlamentu - Bundestag i Bundesrat - większością  dwóch trzecich głosów. Natychmiast jednak ustawy ratyfikacyjne zostały  zaskarżone do Trybunału Konstytucyjnego, bo - zdaniem skarżących -  pozbawiają parlament suwerennych kompetencji w kwestiach budżetu.   Ratowanie euro zadłuża państwo         Niemcy przegłosowali koło ratunkowe dla Europy                                 Obie izby niemieckie...                                                        czytaj dalej  »        Skargi do trybunału wniosła partia Lewica, stowarzyszenie "Więcej  Demokracji" popierane przez 23 tys. obywateli, ugrupowanie Wolni Wyborcy  oraz eurosceptyczny poseł bawarskiej chadecji CSU Peter Gauweiler. Reprezentująca stowarzyszenie "Więcej Demokracji" była minister  sprawiedliwości Herta Daeubler-Gmelin oceniła we wtorek, że los euro "na  pewno nie zależy od decyzji sądu w Karlsruhe". Jej zdaniem, zgadzając  się na ratyfikację paktu fiskalnego UE i EMS, niemiecki parlament pozbył  się części swoich uprawnień. - A tego mu nie wolno - powiedziała w  wywiadzie radiowym. Z kolei szef frakcji Lewicy Gregor Gysi uważa, że  polityka ratowania euro zmierza do stworzenia "federacji zadłużenia",  czego niemiecka konstytucja nie przewiduje.   Uprawnienia prezydenta        Merkel chce kontroli nad bankami                                 Kanclerz Niemiec Ang...                                                        czytaj dalej  »        W pierwszej kolejności, prawdopodobnie do końca lipca, sędziowie w Karlsruhe zdecydują, czy prezydent Niemiec Joachim Gauck może podpisać ustawy o ratyfikacji paktu fiskalnego oraz Europejskiego Mechanizmu Stabilizacyjnego do czasu merytorycznego rozpatrzenia skarg, co może potrwać kilka miesięcy. Otwierając wtorkową rozprawę przewodniczący Federalnego Trybunału  Konstytucyjnego Andreas Vosskuhle przyznał, że z uwagi na skomplikowaną  sytuację w strefie euro podjęcie decyzji nie będzie łatwe. Sąd postara  się jednak "stać twardo na gruncie konstytucji". - Integracja europejska  wspiera demokratyczne państwo prawa, tak samo jak demokratyczne państwo  prawa wspiera integrację europejską - podkreślił Vosskuhle.   Niepewność i turbulencje na rynkach         Europa przyjmie pakt fiskalny                                 Dziś w Brukseli rozp...                                                        czytaj dalej  »        Skargi już uniemożliwiły wejście w życie EMS zgodnie z planem od 1 lipca, a wielu polityków i komentatorów ostrzega, że dłuższe zamrożenie obu traktatów przez trybunał w Karlsruhe znów spowodowałoby niepewność i turbulencje na rynkach oraz postawiło pod znakiem zapytania politykę walki z kryzysem w eurolandzie. Przed tym właśnie ostrzegł w trakcie wtorkowej rozprawy minister finansów Wolfgang Schaeuble. Jak powiedział, zakwestionowanie bądź opóźnienie wejścia w życie paktu fiskalnego UE oraz funduszu ratunkowego EMS spowodowałoby "poważne zaburzenia o trudnych do przewidzenia skutkach" dla Niemiec. Jego zdaniem nasiliłyby się spekulacje na temat opuszczenia strefy euro przez poszczególne kraje z problemem zadłużenia.  W minionych latach sędziowie w Karlsruhe wydali kilka wyroków, dotyczących pogłębienia integracji w UE oraz europejskiej polityki walki z kryzysem w strefie euro, upominając rząd, by należycie informował i konsultował się z parlamentem. Prawo parlamentu do kontroli nad poczynaniami rządu w sprawach UE wynika z jego konstytucyjnych uprawnień do decydowania o dochodach i wydatkach publicznych, stanowiących centralny element ustroju demokratycznego.
Gen. Jaruzelski nadal zbyt chory na proces                                              - Generał Wojciech Jaruzelski jest stale niezdolny do udziału w procesach ws. stanu wojennego i Grudnia'70 - orzekli biegli. Oba toczące się wobec generała postępowania pozostaną więc zawieszone.                     Ekspertyza czteroosobowego zespółe biegłych lekarzy różnych specjalności wpłynęła w piątek do Sądu Okręgowego w Warszawie, prowadzącego oba procesy dotyczące stanu wojennego.  Jak powiedział rzecznik sądu Wojciech Małek, z opinii biegłych wynika, że schorzenia podsądnego w połączeniu z jego wiekiem nie rokują poprawy, co wpływa na niemożność stawania przed sądem. Orzeczenie biegłych oznacza, że postępowania wobec Jaruzelskiego pozostaną zawieszone, niemniej - jak powiedział Małek - za 6 miesięcy sąd ponownie zwróci się do nich o przebadanie generała.   Kolejna opinia biegłych       Kiszczak zbyt chory na proces                                 Były szef MSW gen. C...                                                        czytaj dalej  »        Latem 2011 r. Sąd Okręgowy w Warszawie wyłączył do odrębnego postępowania, a następnie zawiesił dwa postępowania wobec Jaruzelskiego. Przyczyną była opinia biegłych lekarzy, którzy uznali, że przez co najmniej 12 miesięcy z powodów zdrowotnych nie może on uczestniczyć w tych procesach. Kompleksowa opinia lekarzy z Zakładu Medycyny Sądowej warszawskiej Akademii Medycznej była "jednoznaczna". Powołując się na tajemnicę lekarską, sąd nie podał szczegółów dolegliwości Jaruzelskiego (który przechodził zabiegi onkologiczne).    W połowie czerwca rzecznik SO sędzia Wojciech Małek powiedział, że wobec faktu, iż z końcem czerwca mija stwierdzony przez biegłych okres niezdolności Jaruzelskiego do udziału w procesach, sąd zarządził nowe badania. Ich wynik ogłoszony został w piątek, 29 czerwca. Biegli stwierdzili, że Jaruzelski jest nadal niezdolny do udziału w procesach.  W procesie dotyczącym wprowadzenia stanu wojennego gen. Jaruzelski odpowiada w tej sprawie za "kierowanie związkiem przestępczym o charakterze zbrojnym", który na najwyższych szczeblach władzy PRL przygotowywał stan wojenny (grozi za to do 10 lat więzienia). Drugi zarzut wobec Jaruzelskiego to podżeganie członków Rady Państwa do przekroczenia ich uprawnień przez głosowanie za dekretami o stanie wojennym - wbrew konstytucji PRL, bo podczas sesji Sejmu.
Wszedł do kanału. Zakład przegrał                                              Zakład z kolegami zakończony porażką. Dziś rano w Krakowie młody mężczyzna wszedł do kanału tuż przy kościele Mariackim i nie potrafił samodzielnie się z niego wydostać. Pomogła straż i policja.                        Koledzy wspólnie spędzali wesoło czas wczoraj wieczorem i on założył się dzisiaj rano z tymi kolegami, kiedy wracali, że tunelem przejdzie    Dariusz Nowak z małopolskiej policji    - Koledzy wspólnie spędzali wesoło czas wczoraj wieczorem i on założył się dzisiaj rano z tymi kolegami, kiedy wracali, że tunelem przejdzie - opisywał sytuację Dariusz Nowak z małopolskiej policji.    Pijanego mężczyznę musiała ostatecznie wyciągać na powierzchnię straż pożarna i policja. Sytuację zarejestrowała kamera miejskiego monitoringu.    - Okazało się to [wejście do kanału - red.] dość nieszczęśliwe, ma jakieś siniaki i obrażenia, ale cały i zdrowy pojechał na komisariat - powiedział Nowak. - Wygląda na to, że będzie miał sprawę o zakłócenie porządku publicznego i przypuszczalnie będziemy kierowali sprawę do sądu - dodał funkcjonariusz.   jak\mtom\k
Zarabia miliony, chciał oszukać fiskusa na 16 tysięcy                                              Andris Biedrins, łotewski koszykarz grający od kilku lat w NBA, został oskarżony w swojej ojczyźnie o oszustwo podatkowe. Kupując łódź motorową miał oszukać fiskusa i nie zapłacić 16 tys. dol. podatku. A rocznie zarabia dziewięć milionów.                    - Nie wiadomo jeszcze czy postępowanie zakończy się procesem - poinformowała rzeczniczka łotewskiej Prokuratury Generalnej Aiga Senberga. Sprawa odbiła się na Łotwie szerokim echem.         Słońca  bez mózgu, Nash zostawił Gortata                                 Po dwóch sezonach po...                                                        czytaj dalej  »         Lukratywny kontrakt, słaba gra   Biedrins w NBA występuje od 2004 roku i broni barw kalifornijskiej ekipy Golden State Warriors. 26-letni środkowy w przyszłym sezonie zarobi dziewięć milionów dolarów, mimo tego, że od lat gra coraz słabiej. W poprzednim sezonie skróconym z powodu lokautu (66 meczów każdej z drużyn) zagrał tylko w 47 meczach, przebywając na parkiecie średnio zaledwie 16 minut i zdobywając 1,7 punktu i 3,7 zbiórki.  Biedrins ma też od pewnego czasu problemy z kontuzjami, ale dzięki wieloletniej umowie podpisanej przed trzema laty (wtedy był jednym z najbardziej obiecujących centrów w NBA), z roku na rok jego kontrakt staje się wyższy.
Kurski: Hofman musi przeprosić                                               Adam Hofman musi przeprosić. Na konferencji prasowej, nie poprzez ogłoszenie prasowe - powiedział w programie  Jeden na jeden  Jacek Kurski z Solidarnej Polski. Chodzi sugestie polityka PiS, jakoby sondaż, który daje większe szanse w ewentualnym wyścigu prezydenckim Zbigniewowi Ziobrze niż Jarosławowi Kaczyńskiemu, był  podfałszowany .                    - Chcę, żeby Adam Hofman podszedł do tego poważnie i przeprosił na specjalnej konferencji prasowej. Po prostu powiedział słowo przepraszam, a nie obudowywał tego kolejną złośliwością - powiedział Kurski.  I dodał, że nie wymaga przeprosin za pośrednictwem kosztownych ogłoszeń w prasie, tylko zwykłego "przepraszam" na konferencji prasowej.                Cwany lis czy biały miś? Wiele twarzy Jacka Kurskiego                                  Grał ballady u Monik...                                                        czytaj dalej  »        Jakiś czas temu - jak poinformowali politycy Solidarnej Polski - na zlecenie SP został przeprowadzony przez TNS Polska sondaż, z którego wynikało, że Polacy chętniej w roli kandydata prawicy na prezydenta widzieliby szefa SP Zbigniewa Ziobrę niż prezesa PiS Jarosława Kaczyńskiego.  Rzecznik PiS Adam Hofman komentując dla TVP wyniki sondażu powiedział, że "Jacek Kurski puszcza podfałszowane badania, myśląc że ktoś się na to nabierze".   "To wściekło PiS"   Kurski przekonywał w programie "Jeden na jeden", że lider SP ma bardzo duże szanse, bo będzie miał dobrą kampanię wyborczą. A dzięki jego wynikowi - jak podkreślił Kurski - SP może potem w wyborach parlamentarnych, odbywających się trzy miesiące po prezydenckich, uzyskać wysokie poparcie.               Ultimatum PiS dla ziobrystów: Wracacie do lipca, albo...                                 Prawo i Sprawiedliwo...                                                        czytaj dalej  »        - Mamy Zbigniewa Ziobro w drugiej turze wyborów prezydenckich i to tak naprawdę wściekło PiS i Adama Hofmana - stwierdził Kurski.  - Dlatego, że scenariusz był taki, że my mieliśmy być wyrzuceni z PiS-u, i znokautowani, a niedobitki mają się przyczołgać (do PiS-u). A jest dokładnie odwrotnie - dodał.  Polityk SP wieści też sukces swojej partii w wyborach do Parlamentu Europejskiego w 2014 r. - Wejdziemy (do PE - red.) z dwucyfrowym wynkiem - ocenił Kurski.
Pamela Anderson będzie ratować lasy deszczowe                                              Aktorka Pamela Anderson odwiedziła brytyjską Izbę Lordów i zapowiedziała, że zaangażuje się w ochronę lasów deszczowych w Ameryce Południowej. Zapytana, czy parlamentarzyści potraktowali ją poważnie, odparła: - Robili mi dużo zdjęć.                    Aktorka,znana ze "Słonecznego patrolu", nagich sesji w "Playboyu" i licznych akcji na rzecz obrony zwierząt, znalazła nowy cel. Z okazji jubileuszu organizacji charytatywnej Cool Earth odwiedziła Izbę Lordów w Londynie i zapowiedziała, że będzie ratować lasy deszczowe w Peru, Ekwadorze, Papui Nowej Gwinei i Kongo.                             Cool Earth, którą założył Frank Field, były minister Polityki Społecznej z partii Pracy, sponsoruje rdzenne plemiona dżungli amazońskiej, by nie wycinały dla zarobku drzew na powierzchni ponad 100 tys. hektarów, którymi opiekuje się brytyjska organizacja.  Pamela Anderson ma być "twarzą" kampanii promującej rozszerzenie działalności na Afrykę i południowo-wschodnią Azję. 44-letnia gwiazda ma podróżować po świecie i lobbować w tej sprawie wśród polityków.   "Kochają mnie. Robili dużo zdjęć"   - Staram się zrobić jak najwięcej, jak to możliwe. To bardzo skomplikowany problem... Zmiana klimatu i... Uważam, że jeśli czegoś nie wiem, po prostu powinnam spędzać czas z kimś, kto jest mądrzejszy ode mnie, tak jak Vivienne. Kiedy Vivienne mówi coś, co jest ważne, słucham. Kiedy pijemy razem herbatę biorę notatnik. Ona naprawdę wie, co mówi - powiedziała gwiazda, mając na myśli Vivienne Westwood, brytyjską projektantkę mody, która w ub.r. z okazji swoich 70 urodzin objęła ochroną 70 akrów lasu tropikalnego w Ameryce Południowej. To ona zaraziła młodszą koleżankę tym problemem i stała się jej mentorką.               - Ratowanie lasów deszczowych jest naprawdę ważną sprawą i wspieranie akcji jest super. Chociaż mój makijaż zepsuł się na pokładzie samolotu, a gdy tu przyszłam złamał mi się obcas, jestem tu, by podjąć skuteczne działania - dodała krótko po przylocie z Los Angeles.  Zapytana, czy politycy potraktowali ją poważnie, odparła: - Nie wiem. Czasami zastanawiam się, czy moja osoba dodaje powagi jakiejś akcji, czy wręcz przeciwnie. Czy ja jestem przyczyną sukcesu, czy porażki. Kto wie?  Przyznała jednak, że brytyjscy posłowie przyjęli ją ciepło. - Kochają mnie. Robili dużo zdjęć.
Wziął zakładników w szkole. Antyterroryści otoczyli budynek                                              Uzbrojony mężczyzna grożąc bronią wziął rano zakładników w zespole szkół w Vitry-sur-Seine, na przedmieściu Paryża. Z pobliża ewakuowano mieszkańców, a budynek otoczyła jednostka antyterrorystyczna. Około godz. 11 udało się uwolnić wszystkie przetrzymywane osoby.                          Koniec oblężenia hotelu. Wśród ofiar i zakładnicy, i napastnicy                                 Zakończyło się 12-go...                                                        czytaj dalej  »        Jak informuje Piotr Moszyński, dziennikarz RFI i korespondent "Newsweeka", prawdopodobnie jedyny zakładnik, który był przetrzymywany, został uwolniony - nic mu się nie stało. Jest to ojciec jednego z dzieci, które przyszły rano do budynku służącego w czasie wakacji za ośrodek półkolonijny (podczas roku szkolnego pełni funkcję przedszkola). - Około godz. 7 do środka wtargnął prawdopodobnie 30-letni mężczyzna w zielonym kombinezonie - mówi Moszyński. Mógł to być kombinezon śmieciarza, przez co nie zwrócił na siebie uwagi rodziców i opiekunów. Za zakładników wziął czwórkę dzieci i jednego z rodziców.   Niezrównoważony psychicznie   Budynek otoczony jest przez antyterrorystów i elitarną jednostkę policyjną RAID. Na miejscu znajdują się również policyjni negocjatorzy. Zdaniem polskiego dziennikarza, to dzięki ich rozmowom porywacz zgodził się na uwolnienie wszystkich przetrzymywanych osób. - Dzieci zostały wypuszczone niemal natychmiast. Można pokusić się nawet o stwierdzenie, że prawie wcale nie były zakładnikami - przyznaje.  Od osób już wypuszczonych wiadomo, że porywacz wypowiada się w sposób  niespójny, co może świadczyć o złym stanie psychicznym.  - Wyglądał na bardzo zdeterminowanego. Wiadomo już, że był uzbrojony nie w  jeden, ale w dwa pistolety - podaje Moszyński.  Policji udało się ustalić tożsamość napastnika, jednak nie zdecydowała   się podać jej do informacji publicznej. Wiadomo jedynie, że do tej pory   nie był notowany.  Nie jest jasny motyw postępowania terrorysty.
Pierwszy pirat z  siódemki  skazany                                              Pierwszy wyrok w sprawie motocyklistów z krajowej siódemki. Jeden z trzech mężczyzn został ukarany czterema tysiącami złotych grzywny, rocznym  zakazem prowadzenia pojazdów mechanicznych, a także pokryciem kosztów sądowych.                          135 km/h na motorze i 33 punkty karne                                 Dwaj motocykliści pę...                                                        czytaj dalej  »        Na początku maja policjanci z Białobrzegów, woj. mazowieckie, zatrzymali po pościgu trzech motocyklistów w wieku 31, 36 i 38 lat.  Mężczyźni z prędkością osiągającą nawet 226 km/h pędzili między samochodami stwarzając ogromne zagrożenie dla siebie i innych użytkowników drogi. Ponadto motocykliści wyprzedzali na pasie awaryjnym oraz pasach przeznaczonych do skrętu w lewo, a także jeździli po odcinkach wyłączonych z ruchu.  Każdy z nich za popełnione wykroczenia zgromadził aż po 36 punktów karnych.  Wszystkim zatrzymano prawo jazdy i skierowano wnioski o ukaranie do Sądu Rejonowego w Grójcu. Pierwszy z nich usłyszał już wyrok - 4 tys. zł grzywny, zakaz prowadzenia pojazdów na okres roku oraz pokrycie kosztów postępowania sądowego. Wyrok nie jest prawomocny.
