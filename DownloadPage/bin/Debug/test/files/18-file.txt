Sobecka zrzekła się immunitetu. Za grzywnę Rydzyka                                              Posłanka PiS Anna Sobecka zrzekła się immunitetu w związku z wnioskiem policji, która chce pociągnąć ją do odpowiedzialności karnej za zapłacenie - jako osoba nieuprawniona - grzywny za dyrektora Radia Maryja o. Tadeusza Rydzyka.                     W środę poprawność oświadczenia o zrzeczeniu się immunitetu przez posłankę PiS stwierdziła sejmowa Komisja Regulaminowa i Spraw Poselskich.         Donieśli na Sobecką za wpłatę za o. Rydzyka                                 Zawiadomienie o możl...                                                        czytaj dalej  »        Za Rydzyka   Sobecka 27 lutego zapłaciła za o. Rydzyka grzywnę w wysokości 3,5 tys. zł, a także ponad 1,2 tys. kosztów sądowych i komorniczych. Dyrektor Radia Maryja w zeszłym roku został ukarany grzywną za prowadzenie nielegalnej zbiórki pieniędzy.   Zgodnie z kodeksem wykroczeń osoba, która uiszcza grzywnę za ukaranego, nie będąc dla niego osobą najbliższą, podlega karze aresztu lub grzywny.   Policja zajęła się sprawą zapłacenia przez Sobecką grzywny za o. Rydzyka po otrzymaniu zawiadomienia Fundacji Wolnej Myśli o możliwości popełnienia wykroczenia.   Nielegalna zbiórka         Posłanka PiS zapłaciła grzywnę za ojca Rydzyka                                 Grzywnę w wysokości ...                                                        czytaj dalej  »        Dyrektor Radia Maryja został ukarany grzywną za wykroczenie, polegające na prowadzeniu nielegalnej zbiórki pieniędzy na finansowanie Telewizji Trwam, Wyższej Szkoły Kultury Społecznej i Medialnej oraz wierceń geotermalnych realizowanych przez Fundację Lux Veritatis. Wyrok w pierwszej instancji zapadł 11 lutego 2011 r., a 17 czerwca 2011 r. został utrzymany w mocy przez sąd drugiej instancji.   O. Rydzyk nie zapłacił grzywny, a egzekucja okazała się nieskuteczna. Komornik po zbadaniu sprawy stwierdził, że nie ma z czego ściągnąć należności. Ustalił m.in., że duchowny nie ma samochodu i zarabia w Wyższej Szkole Kultury Społecznej i Medialnej 1,5 tys. zł brutto, co jest kwotą wolną od potrąceń (z wyjątkiem spraw alimentacyjnych).
Rosyjski niszczyciel rakietowy  Admirał Czabanienko  wraz z towarzyszącymi mu jednostkami opuścił port Siewieromorsk w pobliżu Murmańska i obrał kurs na Syrię. Jego celem jest port Tartus, gdzie znajduje się jedyna baza rosyjskiej marynarki wojennej na Morzu Śródziemnym. Okręty wypłynęły też z czarnomorskiego Sewastopola.                    O ruchu grupy poinformowała agencja Interfax. Cytując "źródło wojskowo-dyplomatyczne", agencja pisze, że trzy inne okręty z żołnierzami należące jak "Admirał Czabanienko" do Floty Północnej wypłynęły razem z nim z Siewieromorska.   Dwie inne jednostki, w tym okręt patrolowy Floty Bałtyckiej "Jarosław Mudryj" mają po drodze dołączyć do grupy. Źródła agencji Reutera mówią też o okrętach płynących z czarnomorskiego Sewastopolu na Ukrainie.       Okręt i piechota morska w Syrii. Rosja wspiera sojuszników                                 Kolejny raz Rosja de...                                                        czytaj dalej  »       Grupa udaje się do syryjskiego portu Tartus, ale operacja nie jest związana z pogarszającą się sytuacją w Syrii - poinformowało źródło agencji Interfax.   Rosyjska piechota w Tartusie?   Pod koniec czerwca niektóre media rosyjskie i zachodnie informowały, że rosyjskie okręty desantowe przygotowują się do rejsu do Syrii, gdzie powinny dostarczyć, m.in. żołnierzy piechoty morskiej do ochrony rosyjskiej bazy w Tartusie.   W Syrii trwa od marca 2011 roku rewolta przeciwko reżimowi prezydenta Baszara el-Asada; zginęło w niej dotychczas kilkanaście tysięcy osób.      Sonda   zamknij  Czy świat powinien interweniować w Syrii?            Tak    Nie    Głosuj       Sonda   zamknij  Czy świat powinien interweniować w Syrii?      Wyniki głosowania   62%   Tak   62%        38%   Nie   38%       Oddanych głosów:  12967        zobacz wyniki
 Nic nie zatrzyma ewolucji kina .  Hobbit  w nowej technice                                              Twórca  Hobbita  - prequela  Władcy Pierścieni , po krytyce zwiastuna filmu, pokazanego na CienamaCon, wyjaśnia, że 10-minutowy fragment to za mało, żeby przywyknąć do nowego sposobu filmowania. Stąd wrażenie zbytniego realizmu - uważa Peter Jackson. Podkreśla on też, że efekt końcowy widoczny będzie dopiero po etapie post-produkcji.                           Hobbit  rozczarował. Powód?  Wygląda zbyt realistycznie                                  Peter Jackson zaprez...                                                        czytaj dalej  »        - Nie jestem zaskoczony krytyką widzów – mówi Peter Jackson, poproszony przez  The Hollywood Reporter  o komentarz do surowej oceny zwiastuna  Hobbita . - Klipy filmowe wyświetlane na CinemaCon to surowy, niedopracowany materiał zdjęciowy, w dodatku wyjęty z kontekstu całej, filmowej historii. No i wykonany w technice dotąd zupełnie nieznanej, która wymaga oswojenia. – Te kilka minut zwiastuna, to tak marginalne doświadczenie, że nie sposób w oparciu o nie wyrobić sobie zdanie o całym filmie – tłumaczy reżyser.    Jego zdaniem, samo przyzwyczajenie widza, do śledzenia nowego sposobu filmowania, wymaga więcej czasu niż oferuje to zwiastun, w dodatku zmontowany na wzór klipu. Jakby tego było mało, nawet krótkie klipy nie były do końca  podrasowane  – brakowało nasycenia kolorów, niedokończone były także efekty wizualne. Wszystko to zostanie dopracowane dopiero na etapie post-produkcji, zaplanowanej na lipiec, czyli za 2 miesiące.      Nic nie zatrzyma ewolucji kina    Przypomnijmy, że innowacyjny sposób filmowania zastosowany w  Hobbicie , polega na zmianie częstotliwości odświeżania klatek - z 24 na sekundę, jak to ma miejsce obecnie, na dwukrotnie szybsze - czyli 48 klatek na sekundę. Nowa technika ma zagwarantować     Te kilka minut zwiastuna, to tak marginalne doświadczenie, że nie sposób w oparcie o nie wyrobić sobie zdanie o całym filmie    Peter Jackson, reżyser    większą płynność i bardziej realistyczne zdjęcia. Reżyser nie zgadza się z zarzutem stawianym w oparciu o krótki zwiastun, że technika ta pozbawia obraz magii, przeciwnie, uważa, że potęguje jej wrażenie.    - To wygląda zupełnie inaczej, gdy widz zostaje wciągnięty w całą historię, która ma własny charakter i bohaterów - skupia się bowiem na śledzeniu fabuły, wobec której technika pełni rolę służebną - tłumaczy Jackson.    Reżyser jest też zdania, że procesu gwałtownego rozwoju technologii nikt nie jest w stanie zatrzymać. - On nadal będzie ewoluować – mówi Jackson. - Na początku jest to dziwne uczucie, gdy nie widziało się dotąd filmu, zrealizowanego w ten sposób. Pierwsze, zaskakujące wrażenie z czasem jednak znika, i po chwili możemy już w pełni emocjonować się filmem, jeszcze pełniej niż dotąd - przekonuje reżyser  Hobbita . Wyznaje też, że on sam, by oswoić się z zawrotnym tempem odświeżania klatek, początkowo oglądał zrealizowane w tej technice produkcje codziennie po 2-3 godziny! Widzowie  Hobbita , dla których będzie to jednak pierwszy obraz zrealizowany w tej technice, nie będą mieli takiej szansy.     Technika przyszłości    Po pierwszych, sceptycznych reakcjach widzów na CinemaCon, amerykańska branża filmowa mówi jednym głosem:  Nowy sposób filmowania (w skrócie zwany z ang. 48 fps) reprezentuje falę przyszłości.            Jacyś ludzie przyjdą nas zabić. Musimy zabić ich pierwsi                                  Zwiastun nowego film...                                                        czytaj dalej  »        Na panelu oceniającym zaprezentowane nowości filmowe producenci porównali chłodną reakcję widzów na zwiastun  Hobbita  i nową technologię, do pierwszych reakcji na cyfrowe aparaty fotograficzne, które początkowo przyjęli nieufnie także filmowcy. Dziś natomiast każdy filmowiec chce wyłącznie cyfrowego sprzętu. Zdaniem szefa IMAX-u problem sprowadza się do kwestii pokoleniowej - jego zdaniem dzieci, którzy dorastają, oglądając telewizję cyfrową, z łatwością zaakceptują nową technikę jako rzecz normalną.    O dziwo, sam Peter Jackson nie uważa jednak, by technika 48 klatek na sekundę była idealna dla każdego filmu. Jego zdaniem, sprawdza się idealnie w przypadku dużych, epickich filmów, robionych w 3D, które starają się wręcz  zanurzyć  widza w opowiadanej historii. Zaproponował też, by łączyć różne częstotliwości w jednym filmie, zaś w przypadku tych najbardziej kameralnych, pozostać przy standardowej technice tj. przy 24 klatkach na sekundę.     Hobbit. Niespodziewana podróż , pierwsza część filmu Petera Jacksona (reżyser kręci obie jednocześnie), trafi do kin 28 grudnia br. Część druga „Hobbit, czyli Tam i z powrotem” rok później. J.R.R. Tolkien – autor literackiego pierwowzoru, uważał  Hobbita  za wstęp do swojego najwybitniejszego i najpopularniejszego dzieła  Władca Pierścieni .   kob//gak/k
Białoruś zadaje  poważny cios  Związkowi Polaków                                              Białoruska milicja skonfiskowała komputery z grodzieńskiej siedziby spółki Kresowia, stanowiącej zaplecze finansowe i organizacyjne nieuznawanego przez Mińsk Związku Polaków na Białorusi - powiedział działacz ZPB Igor Bancer. Dodał, że to poważny cios dla Związku.                     - Zabrali wszystkie dziewięć komputerów, a drzwi zapieczętowano. Wcześniej skonfiskowano z sali wynajmowanej przez Andrzeja Poczobuta numery "Głosu znad Niemna na uchodźstwie", gdzie Andrzej pisywał - powiedział Bancer, który jest współzałożycielem Kresowii.         Poczobut  więźniem sumienia . Milicja próbowała przeszukać jego lokal                                 Amnesty Internationa...                                                        czytaj dalej  »        Bo Poczobut   Śledczy Arseni Nikolski, prowadzący sprawę działacza ZPB, dziennikarza "Gazety Wyborczej" Andrzeja Poczobuta, zatrzymanego w czwartek, 21 czerwca, w związku z podejrzeniem o zniesławienie prezydenta Alaksandra Łukaszenki, uzasadnił konfiskatę sprzętu tym, że ma informacje, iż Poczobut pracował na tych komputerach - powiedziała PAP żona Poczobuta, Aksana.  Bancer podkreślił, że konfiskata komputerów to bardzo duży cios dla ZPB w okresie letnim, gdy Związek organizuje dużo wyjazdów grup dzieci do Polski. - Utrudniona jest także komunikacja z terenem - zaznaczył.  Jego zdaniem to absurdalne, że śledczy przychodzi z milicją w sprawie Poczobuta do firmy Kresowia i są konfiskowane wszystkie komputery. - Ewidentne jest to decyzja polityczna, skierowana już nawet nie przeciwko Andrzejowi, tylko przeciwko całemu Związkowi - ocenił.          Mińsk zaprasza OBWE, choć  oni są tylko przykrywką                                  Władze Białorusi zap...                                                        czytaj dalej  »        Jak zaznaczył, wraz ze skonfiskowanymi komputerami przejęte zostały także wszystkie dokumenty, które się na nich znajdowały. Skonfiskowano m.in. komputer redakcyjny gazety ZPB "Głos znad Niemna na uchodźstwie", gdzie było całe archiwum pisma z ostatnich kilku lat oraz archiwum wideo i fotograficzne z imprez ZPB.  - Jak na razie wygląda na to, że funkcjonowanie organizacji zostanie zastopowane. Jutro będziemy myśleć, od kogo pożyczyć kilka komputerów, żeby można było pracować - powiedział.   Sprzęt wróci?   Dodał, że śledczy Nikolski zapewnił podczas konfiskaty, że ekspertyza sprzętu zostanie przeprowadzona w trybie przyśpieszonym i za 1,5 tygodnia Kresowia dostanie go z powrotem. - To powiedział ten sam śledczy, który, zabierając Andrzeja w czwartek, zapewnił, że wróci on za kilka godzin. Można z tego wysnuć wniosek, czy mu wierzyć - dodał Bancer.  Poczobut, który jest prezesem Rady Naczelnej ZPB, został zatrzymany we własnym domu i przewieziony do aresztu więziennego w Grodnie. Wszczęto przeciwko niemu sprawę z artykułu o zniesławienie prezydenta. Według Komitetu Śledczego podlegającego prezydentowi z materiałów kontroli grodzieńskiego KGB wynika, że słowa zniesławiające Łukaszenkę zawarte były w artykułach Poczobuta publikowanych w internecie.  Na Poczobucie ciąży już wyrok trzech lat więzienia w zawieszeniu na dwa lata za zniesławienie Łukaszenki, wydany w lipcu ubiegłego roku. Także wtedy śledztwo przeciwko niemu prowadził Nikolski.
To będą rekordowe  Igrzyska ?                                              O północy z czwartku na piątek na ekrany kin (także polskich) wejdzie jedna z najbardziej oczekiwanych produkcji roku -  Igrzyska śmierci  Garry’ego Rossa. Jak wynika z przedsprzedaży biletów, ma ona szansę na największe otwarcie w historii amerykańskiego kina.                    Według obserwatorów box-office film może zarobić w najbliższy weekend rekordową kwotę 130 a nawet 140 milionów dolarów. Do tej pory rekord ten ustanowiony w 2010 roku, należał do filmu Tima Burtona  Alicja w Krainie Czarów  i wynosił 116 mln USD.    Oczekuje się także, że już dzisiaj, pierwszego dnia pokazów,  Igrzyska…  zdeklasują  Sagę - Zmierzch , bowiem pobiły również inny rekord - ilości sprzedanych w ciągu doby wejściówek, poprzednio ustanowiony przez ten właśnie film.     Prawie jak Orwell, trochę jak  Zmierzch        Nie będzie końca  Zmierzchu ?                                 - Tak dochodowa seri...                                                        czytaj dalej  »        Marketingowcy porównują chętnie oba te filmy, z uwagi na skalę popularności wśród amerykańskiej młodzieży. Powieściowa seria Suzanne Collins, na podstawie której powstały  Igrzyska...  cieszy się za oceanem równie wielką popularnością jak saga Stephenie Meyer. Film Rossa znacznie jednak przewyższa walorami artystycznymi opowieść o wampirach. Są po trosze współczesną odmianą  Roku 1984  Orwella - choć strywializowaną dla potrzeb komercyjnego obrazu, z nieodłącznym wątkiem miłosnym.    Nieszczęściem bohaterów jest autorytarne państwo niedalekiej przyszłości. Będący połączeniem kina akcji i science-fiction obraz, to także satyra na nowe media i ich związki z polityką. Słowem, ciężarem gatunkowym samej fabuły  Igrzyska…  biją na głowę prościutką  Sagę-Zmierzch .     Aktorskie gwiazdy i Lenny Kravitz       Wielki Wąż, czyli najgorsze polskie filmy roku                                 Film  1920 Bitw...                                                        czytaj dalej  »        Nie tylko zresztą fabułą, ale i obsadą aktorską. Bo mimo, że w obu przypadkach mamy do czynienia z młodziutkimi gwiazdami w głównych rolach, odtwórczyni roli Kattniss to znana nam doskonale, już w wieku 19 lat nominowana do Oscara za kreację w  Do szpiku kości  Jennifer Shrader Lawrence. Partneruje jej bohater innego oscarowego tytułu  Wszystko będzie dobrze  Josh Hutcherson.    Jeśli dodamy jeszcze piosenkarza Lenny'ego Kravitza w roli ekstrawaganckiego stylisty-mentora bohaterki, gigantyczne zainteresowanie filmem Rossa przestaje dziwić. Na drugim planie zobaczymy też Woody’ego Harrelsona zaś mimo fantastycznych wątków i nieco futurystycznej fabuły, cała opowieść okazuje się być przede wszystkim symbolem buntu i walki młodych z niesprawiedliwością.    Film kosztował niespełna 100 mln dolarów, co jak na hollywoodzkie superprodukcje nie jest kwotą oszałamiającą (około 300 kosztować ma oczekiwany  Prometeusz  Ridleya Scotta) i jeśli zgodnie z przewidywaniami już w weekend otwarcia zwróci się twórcom, z pewnością będzie początkiem kolejnej, kultowej serii.   kob//kdj/k
Od meczu dzieli ich 5500 kilometrów i... procedury                                              Nie tylko 5500 kilometrów dzieli piłkarzy Lecha Poznań od meczu w Tałdykorganie. Problemem okazały się wizy, niezbędne do wjazdu na teren Kazachstanu. - Problem dotyczy głównie zawodników spoza Unii Europejskiej, ale na mecz polecimy, nie ma innej możliwości - zapewnia Dariusz Motała, kierownik KKS Lech Poznań.                     W środę piłkarze Lecha mają pokonać trasę do Kazachstanu na mecz rewanżowy eliminacji Ligi Europejskiej z tamtejszym Żetysu. Na ich drodze stanęły jednak problemy z otrzymaniem niezbędnych wiz.                Lech wymęczył zwycięstwo. Wbił Kazachom dwa gole                                 Lech Poznań grał u s...                                                        czytaj dalej  »        - To bardzo skomplikowana sytuacja. Jest wiele procedur, które musimy przejść, a których się nie spodziewaliśmy. 25 czerwca po losowaniu Ligi Europy wiedzielismy, że gramy z Żetysu i odrazu rozpoczęliśmy planowanie podróży i załatwianie niezbędnych dokumentów. Problem z wizami dotyczy głównie zawodników spoza Unii Europejskiej, ale nie tylko. Wyjazd do Kazachstanu jest bardzo specyficzny. To prawie 6 tys. kilometrów, musieliśmy wyczarterować specjalny samolot. Na pokładzie polecą również sponsorzy, dziennikarze lokalni i kibice - i wszyscy muszą wyrobić wizy. Odbyliśmy już bardzo sympatyczne spotkanie z konsulem Kazachstanu w Polsce i zapewnił nas, że maksymalnie przyspieszy wszystkie procedury. Na mecz polecimy. Nie ma innej możliwości, nawet jeśli wizy dostaniemy w środę o 5:00 rano - wyjaśnia Dariusz Motała.   Długa droga   Lecha Poznań czeka wyjazd do rywala, który pochodzi z miasta najdalej wysuniętego na wschód spośród wszystkich tegorocznych uczestników Ligi Europejskiej. Dla "Kolejorza" wyjazd do Kazachstanu będzie prawdopodobnie także najdalszą podróżą w historii klubu. - Niewątpliwie jest to najdłuższa eskapada, od kiedy pracuję w klubie - mówi Joanna Dzios, rzeczniczka prasowa Lecha.  Wśród podróży nieco bliższych wymienia wyjazdy do Azerbejdżanu na mecze z Chazarem Lenkoran i Interem Baku.   Bez nawigatora i przestawiania czasu    Poznaniacy swoją historyczną podróż rozpoczną od lotu do Ałmaty. Z Ławicy wylecą czarterem w środę, o godzinie 8:00. W dawnej stolicy Kazachstanu lechici powinni zameldować się po 7 godzinach. Tam czeka ich przesiadka do autokaru, którym dotrą do Tałdykorganu.    - Zdecydowaliśmy się na takie rozwiązanie, bo nie było możliwości bezpośredniego lotu do Tałdykorganu, mimo że w tym mieście jest lotnisko. Musielibyśmy mieć międzylądowanie w Ałmatach i stamtąd zabrać ze sobą wynajętego nawigatora – wyjaśnia Dzios.       Piłkarze wylądują około godz. 19.00 miejscowego czasu. Choć kraje dzieli różnica czterech godzin, decyzją sztabu szkoleniowego, na miejscu cała piłkarska delegacja posługiwać będą się czasem polskim.     Na miejscu powitają ich zapewne upały - o tej porze roku temperatura w Kazachstanie oscyluje między 35 a 40 stopniami Celsjusza. Przylot wieczorem, kiedy jest nieco chłodniej, powinien więc ułatwić im przyswojenie się do miejscowego klimatu.      Nie mamy żadnych informacji o tym, jak wyglądają tamtejsze drogi. Wiemy jedynie, że jest to teren górzysty. Dlatego też trudno określić o której godzinie piłkarze dotrą na miejsce.    Joanna Dzios, rzeczniczka Lecha     Lechici szybsi od rywali    Na lotnisku na piłkarzy czekać ma autokar, którym  przejadą 267 kilometrów. – Nie mamy żadnych informacji o tym, jak wyglądają tamtejsze drogi. Wiemy jedynie, że jest to teren górzysty. Dlatego też trudno określić o której godzinie piłkarze dotrą na miejsce – przyznaje Dzios.   O to, czego   piłkarze   mogą się spodziewać na miejscu, spytaliśmy więc studentki z Kazachstanu, mieszkającej na stałe w Poznaniu. - Piłkarze nie mają się co bać o stan dróg. Jest on rewelacyjny,   jak na kraj postradziecki   - przekonuje. Po drodze ich uwagę może zwrócić coś innego. - Po wyjechaniu z Ałmaty rzuci im się z pewnością w oczy ogromna przepaść między miastami a wioskami - tłumaczy.   Do Tałdykorganu zawodnicy Lecha powinni dotrzeć około godz. 22:30 miejscowego czasu. Podróż zajmie im więc w sumie dziesięć i pół godziny.  Dla porównania - piłkarze Żetysu, na pierwszy mecz dotarli do Poznania samolotami rejsowymi. Podróż zajęła im 18 godzin.   Byle jak najdalej     Czego lechici mogą spodziewać się po leżącym zaledwie 200 km od granicy z Chinami Tałdykorganie?  - To miasto prowincjonalne, niedaleko jeziora Bałchasz. Co ciekawe, mieszka w nim sporo Polaków, o czym dowiedziałam się dopiero od koleżanki z Kazachstanu, która także studiuje w Polsce - wyjaśnia nasza rozmówczyni. W sumie miasto liczy około 120 tysięcy mieszkańców. Maksymalnie 5500 z nich zobaczy pojedynek miejscowego Żetysu z Lechem - tyle bowiem pomieści klubowy stadion, noszący taką samą nazwę jak klub. Obiekt powstał w 1982 roku i oprócz boiska do gry w piłkę ma również bieżnię lekkoatletyczną.   ZOBACZ OKOLICE STADIONU ŻETYSU TAŁDYKORGAN:               Mecz Żetysu - Lech rozpocznie się o godzinie 18.00 miejscowego czasu. Pozwycięstwie 2:0 w pierwszym meczu, Lech, by awansować do kolejnej rundy eliminacji Ligi Europejskiej, nie może przegrać w Azji wyżej niż jedną bramką  - Jesteśmy w dobrej sytuacji przed rewanżem, ale to jeszcze nie koniec tej rywalizacji. Wynik 2:0 jest o tyle niewdzięczny, że strata bramki w rewanżu może spowodować nerwowość w naszych poczynaniach - przyznał po wczorajszym wygranym 2:0 meczu trener Lecha Mariusz Rumak.
Nocne ministrów rozmowy o bankach                                              Po 16 godzinach zakończyły się w czwartek nad ranem w Brukseli rozmowy unijnych ministrów finansów o tym, jak ustalać wymogi kapitałowe dla banków, by wytrzymały ewentualny kryzys i kolejkę klientów po depozyty. Porozumienia nie osiągnięto, ale rozmowy mają być wznowione 15 maja.                     - Osiągnęliśmy ogromne postępy. Pozostały nam jeszcze do uzgodnienia kwestie techniczne - poinformowała szefowa duńskiego resortu finansów Margrethe Vestager.    W rozmowach chodzi o nowe wymogi, dotyczące jakości i ilości kapitałów banków, które wynikają z postkryzysowego porozumienia przywódców G-20 zwanego Bazyleą III. W UE ma je wdrożyć dyrektywa o wymogach kapitałowych CRD IV. Wielka Brytania chce, by kraje UE miały jak największą swobodę w ustalaniu tzw. buforów bezpieczeństwa powyżej wymaganego przez Bazyleę III 3 proc. (maksymalnie do 5 proc.).     Osiągnęliśmy ogromne postępy. Pozostały nam jeszcze do uzgodnienia kwestie techniczne    Margrethe Vestager, szefowa duńskiego resortu finansów      Komisja Europejska chce skoordynowanego podejścia, z udziałem instytucji unijnych w decyzjach o podnoszeniu obowiązkowych współczynników kapitałowych dla banków uważając, że autonomia krajów rozbija wewnętrzny rynek.    - Jeśli każdy kraj miałby robić, co zechce, jaki jest sens wspólnej regulacji? - pytał podczas środowo-czwartkowego spotkania ministrów finansów komisarz UE ds. rynku wewnętrznego Michel Barnier. Komisarz podkreślił podczas nocnych rozmów, że  z instytucjonalnego punktu widzenia  nie może zgodzić się na projekt kompromisu przedstawiony przez duńską prezydencję.     Dalsze rozmowy dla szerszego poparcia   Nieusatysfakcjonowany był też brytyjski minister finansów George Osborne.  Jak mogę wyjść i ogłosić, że mamy kompromis, jeśli nie będą omówione nasze uwagi  - pytał zaznaczając, że Londyn to  największe centrum finansowe Europy . Do przegłosowania duńskiego kompromisu większością głosów namawiał niemiecki minister finansów Wolfgang Schaeuble. Ostatecznie ministrowie zdecydowali o kontynuowaniu rozmów, by osiągnąć szersze poparcie.                Kredyt dziś?  Trudniej i na gorszych warunkach                                  Choć banki niezmienn...                                                        czytaj dalej  »        Zdecydowany sprzeciw wobec niektórych zapisów zgłaszał też polski minister finansów Jacek Rostowski. Polska uważa, że nie powinno określać się maksymalnego pułapu buforu bezpieczeństwa, bo - jak mówił Rostowski -  bezpieczny sektor bankowy to podstawa bezpiecznej gospodarki . Choć Polska - jak zaznaczył - mogłaby pójść na  ogromne  ustępstwo w tej sprawie - to  choćby była jedyna  nie zgodzi się na zapis uprawniający banki-córki do odrzucenia wyższego buforu kapitałowego przez kraj, w którym urzędują.    - To podatnicy kraju goszczącego (spółki zależne dużych banków tzw. banki-córki - red.) ponoszą odpowiedzialność za wszystkie banki (w tym kraju - red.) - przekonywał Rostowski.    Problematyczna, zwłaszcza dla krajów naszego regionu, może być też sytuacja, gdy banki-córki będą obowiązywać wyższe wymogi kapitałowe niż rodzime banki, bo może to obniżyć ich akcję kredytową w kraju  goszczącym . Taka sytuacja może mieć miejsce, zgodnie z obecnym proponowanym przez Duńczyków tekstem dyrektywy, bo regulator kraju głównej siedziby banku miałby prawo narzucić wyższe wymogi kapitałowe dla całej sieci jego banków-córek w UE.     To podatnicy kraju goszczącego (spółki zależne dużych banków tzw. banki-córki - red.) ponoszą odpowiedzialność za wszystkie banki (w tym kraju - red.).    Jacek Rostowski       70 proc. aktywów banków-córek    Jak wynika z opublikowanej przed środowym spotkaniem analizy KE, filie zachodnich banków dominują w regionie Europy Środkowo-Wschodniej. Aktywa banków-córek stanowią średnio ponad 70 proc. wszystkich aktywów bankowych w tych krajach: na Słowacji i Estonii ok. 95 proc., w Czechach blisko 90 proc., w Bułgarii i na Litwie ponad 83 proc, w Rumunii 76 proc., na Łotwie prawie 69 proc, w Polsce blisko 68 proc., a na Węgrzech - ponad 56 proc.    Niemal odwrotne proporcje panują w większości krajów  starej  UE: w Holandii aktywa filii zagranicznych banków to tylko 5,3 proc. wszystkich aktywów bankowych, w Szwecji - 6,9 proc., w Hiszpanii, Niemczech i Francji - po ok. 10 proc., we Włoszech - 13,4 proc., w Austrii, Niemczech, Grecji, Portugalii - po ok. 20 proc. Wśród krajów starej  15  odznacza się Luksemburg, gdzie także dominują filie banków, a nie rodzime instytucje (94 proc. wszystkich aktywów bankowych), a także Finlandia (ok. 67 proc.), Belgia (ok. 60 proc.) i Irlandia (blisko 50 proc.).   dp//gak/k
Chińczycy nie chcą kupować produktów  Made in China                                               Chińczycy kupują coraz więcej i są gotowi płacić nawet wysokie sumy za dobrej jakości towary. Niestety producenci nie doceniają rodzimego konsumenta i dawnym zwyczajem dzielą swoje towary na lepsze, kierowane na eksport, i gorsze na rynek wewnętrzny. Takie wnioski płyną z najnowszego raportu Amerykańskiej Izby Handlowej.                    Według danych statystycznych Chińskiego Urzędu Statystycznego chiński rynek konsumpcyjny jest po USA drugim co do wielkości rynkiem świata. Konsumpcja rośnie zwłaszcza w segmencie towarów luksusowych. Stare przyzwyczajenia producentów chińskich powodują jednak spadek zainteresowania rodzimymi artykuły, gdyż nie spełniają one wymagań konsumentów - konstatują w najnowszym raporcie eksperci Amerykańskiej Izby Handlowej.         Saab uratowany od upadku przez Azjatów                                 Szwedzka firma motor...                                                        czytaj dalej  »        Zdrowie i jakość życia   Z raportu wynika również, że Chińczycy coraz większą wagę przykładają do zdrowia i jakości życia. Zniechęceni złą jakością produktów rodzimych często wyjeżdżają za granicę i tam kupują markowe wyroby. Zagraniczni producenci dbają o jakość swoich towarów, co daje gwarancję udanego zakupu. Autorzy raportu podkreślają również, że Chińczycy nauczyli się cenić jakość. Są gotowi płacić wysoką cenę, ale mają już coraz wyższe wymagania.   Stare przyzwyczajenia         Chiny za drogie dla amerykańskich firm                                 Amerykańskie firmy w...                                                        czytaj dalej  »        Z najnowszej pracy "Przyczyny niskiej wartości marki - Made in China" prof. Ji Yuna z Singapuru wynika, że producenci chińscy nie przyzwyczaili się do rosnących szybko wymagań rodzimego konsumenta i dla nich nadal najważniejszy jest zysk, który mają z produkcji masowej dla klienta o niskich i średnich potrzebach. Przy wyrobach luksusowych nadal dzielą rynek na wewnętrzny - ich zdaniem mniej wymagający i zagraniczny - o wysokich standardach jakości.   Herbata Lipton   Afera dotycząca jakości herbaty Lipton sprzed kilku lat jest typowym przykładem traktowania rodzimych konsumentów jako rynku drugiej kategorii. Zysk jest podstawowym motywem działania chińskich przedsiębiorstw i dopóki nie wzrośnie świadomość konsumentów, dalej tego typu przypadki będą normą powszechnie stosowaną - pisze prof. Ji Yun we wnioskach końcowych swojej pracy. Dodaje również, że Japończycy potrzebowali na poprawę jakości 30 lat, Koreańczycy również 30 lat, a Chińczycy już powoli odrabiają dystans do tych krajów. Za kolejne 20 lat "Made in China" może stać się symbolem wysokiej jakości.
Białoruś wybiera najpiękniej śpiewającego słowika                                              Pierwsze wybory najpiękniej śpiewającego słowika rozpoczęły się we wtorek w stolicy Białorusi. Akcja pod hasłem  Słowicze wieczory w Mińsku  potrwa do15 czerwca.                    Wyboru słowika o najpiękniejszym głosie dokona organizacja Ochrona Ptaków Ojczyzny (APB) we współpracy z miejskim komitetem ochrony przyrody. Specjaliści będą się przysłuchiwać ptakom w ich największych skupiskach. Oceniana będzie liczba oraz jakość wykonywanych treli. Nagranie z pieśnią zwycięskiego słowika zostanie zamieszczone na stronie internetowej APB.         Białoruś to nie peryferie, tylko brama do EuroAzji                                  Aleksander Łukaszenk...                                                        czytaj dalej  »        Jak podkreśla koordynator akcji Rusłan Szajkin, w tym roku słowiki zaczęły śpiewać w Mińsku wcześnie, bo już na początku maja. W stolicy naliczono aż 250 miejsc, gdzie można je usłyszeć, nawet w centrum miasta.   Do akcji dołączyć się może każdy   Wybór najpiękniej śpiewającego słowika odbędzie się ramach tradycyjnej akcji spisu tych ptaków, w której mogą uczestniczyć wszyscy chętni. Aby wziąć w niej udział, należy powiadomić o miejscu usłyszenia słowiczego śpiewu.  Na podstawie spisu słowików zostanie wydana "Słowicza mapa Mińska 2012".
Brytyjska gwiazda muzyka pop Adele spodziewa się swojego pierwszego dziecka. Ojcem jest chłopak piosenkarki, Simon Konecki.                          Adele najlepsza. 12 nagród  Billboardu                                  Adele była największ...                                                        czytaj dalej  »        "Jestem zachwycona mogąc oznajmić, że Simon i ja spodziewamy się naszego pierwszego dziecka" - napisała w oświadczeniu piosenkarka.  "Chciałam, byście tę wiadomość usłyszeli bezpośrednio ode mnie" - dodała Adele. Poprosiła przy tym, by media uszanowały ich prywatność w tym "cennym czasie".  24-letnia Adele i o 14 lat starszy Konecki spotykają się od stycznia tego roku.  W lutym Adele zdobyła 6 nagród Grammy, w tym za najlepszy album ("21").
Pierwsze wyniki libijskich wyborów. Na korzyść liberałów                                              Liberałowie z koalicji ponad 56 partii, stworzonej przez ekonomistę oraz premiera rządu tymczasowego w trakcie zeszłorocznej rewolucji Mahmuda Dżibrila, zdobyli w sobotnich wyborach większość głosów w dwóch spośród trzech okręgów, gdzie policzono głosy: w Janzurze na zachodnich przedmieściach Trypolisu oraz w Zlitenie na zachód od Misraty.                    Korespondent "Financial Times" Borzou Daragahi uznał, że jest "to bardzo ciekawy wynik, bowiem Janzur jest znany z opozycji wobec Muammara Kaddafiego, natomiast Zliten (...) do końca popierał reżim". Jego zdaniem może to oznaczać, że koalicja będzie wspierana przez zróżnicowaną grupę wyborców i w konsekwencji uzyska szerokie poparcie społeczne.        Libia wybrała Konstytuantę. Kilka incydentów, jeden groźny                                 Libijczycy wybrali w...                                                        czytaj dalej  »        W Misracie, gdzie trwały najcięższe walki podczas zeszłorocznej wojny domowej, zwyciężyło niewielkie ugrupowanie z silnymi koneksjami wśród lokalnych klanów. Drugi wynik zdobyła organizacja Bractwa Muzułmańskiego, czyli Partia Sprawiedliwości i Rozwoju; na trzecim miejscu uplasował się Front Narodowy, którego przywódcą jest legenda opozycji Mohamed Jusef Magariaf.   Wybory po 50 latach   – Dżibrilowi, który jest zdecydowanym faworytem tych wyborów, poszło nie najlepiej w Misracie, bo to bastion rewolucji i do tego dosyć religijnie konserwatywny. Trzeba również pamiętać, że Dżibril pochodzi z miejscowości Bani Walid, w której dominuje klan Warfalla, mający od zawsze bardzo złe relacje z Misratą, a podczas rewolucji walczył u boku Kadafiego – komentował Daragahi.  To dopiero wstępne wyniki historycznych, bo pierwszych od pół wieku, wyborów do 200-osobowej Konstytuanty.        Libia szykuje się do pierwszych wolnych wyborów                                 Po blisko 40 latach ...                                                        czytaj dalej  »        Jamie Dettmer z "Newsweeka" uważa, że nie należy przeceniać roli partii politycznych, dla których przeznaczone jest jedynie 80 miejsc w Konstytuancie. Pozostałe 120 zostanie rozdysponowane pomiędzy kandydatami indywidualnymi. Jednak w praktyce wielu kandydatów indywidualnych jest związanych z partiami, czego prawo nie zabrania i czego liderzy partii nie ukrywają.   Premier jak konsultant   Na niedzielnej konferencji prasowej Dżibril, który sam nie jest kandydatem, ale wskazywany jest przez komentatorów jako potencjalny premier nowego rządu, powiedział, że jest gotowy pracować jako zwykły konsultant. Wezwał wszystkie ugrupowania do konsensu i wspólnej pracy na rzecz przyszłości Libii.  Wybory do Konstytuanty były obserwowane przez szereg organizacji międzynarodowych w tym Unię Europejską oraz Centrum Cartera. Wstępne komentarze zaprezentowane przez misje obserwacyjne na temat transparentności procesu wyborczego były bardzo pozytywne.   Wstępnych wyników na poziomie całego kraju można spodziewać się pod koniec tygodnia.
Przyznać się do błędów - tak. Złożyć dymisję - nie. To ogólna reguła dotycząca europejskich federacji piłkarskich. Reporter  Polski i Świata  sprawdził, jaki jest schemat działań związków po porażkach.                    Od momentu, gdy okazało się, że Polacy nie przejdą do ćwierćfinałów Euro 2012, dziennikarze dopytują prezesa PZPN Grzegorza Latę, czy dotrzyma swoich słów z listopada ubiegłego roku. Działacz powiedział wtedy, że jeśli nasza reprezentacja nie awansuje, to odejdzie ze stanowiska.                 Nie mam powodów do dymisji . Lato atakuje, wylicza i obiecuje                                 Będzie nowy trener r...                                                        czytaj dalej  »        Teraz jednak okazuje się, że Grzegorz Lato nie zamierza opuszczać swojego fotela. Nie jest to jednak jedyny w Europie przypadek, gdy szef piłkarskiej federacji nie podaje się do dymisji po porażce.   Zmienić myślenie   Najczęściej związki wdrażają reformy. Tak było w 2000 roku podczas Euro, na którym reprezentacja Niemiec wyjątkowo się nie popisała. - To był dla nas gorzki okres i zaczął się nacisk na federację, żeby zmieniła swoje myślenie, żeby bardziej skupić się na szkoleniu młodzieży niż na importowaniu piłkarzy, którzy potem stają się gwiazdami Bundesligi - opowiada Christopher Lymberopoulos, ze Sky Sport Deutschland.   Takiego podejścia Niemcom mogą zazdrościć nie tylko Polacy, ale także Chorwaci. - Kibiców bardzo irytuje fakt, że w naszym związku piłkarskim od lat są ci sami ludzie - przyznaje Milan Peh, z Radio Sunset Zagrzeb.                Boniek: Lato powinien odejść za złą kadencję                                 19.06 | - Martwi mni...                                                        czytaj dalej  »         W głosowaniu   W niektórych federacjach udało się jednak pokonać ten problem. W Portugalii o tym, kto pokieruje związkiem piłkarskim, decydują nie tylko działacze. - Do dyspozycji są 84 głosy. Rozdysponowane są one między działaczy, kluby, piłkarzy i sędziów. To ich głosy decydują o tym, kto stanie na czele federacji i na czele organizacji sędziowskiej - tłumaczy Jose Manuel Dalgado z "A bola".     Sonda   zamknij  Jak oceniasz decyzję Grzegorza Laty, który nie podał się do dymisji?           Człowiek bez honoru    Nie ma powodów, by podawał się do dymisji, to nie PZPN grał na Euro    Głosuj       Sonda   zamknij  Jak oceniasz decyzję Grzegorza Laty, który nie podał się do dymisji?     Wyniki głosowania   91%   Człowiek bez honoru   91%        9%   Nie ma powodów, by podawał się do dymisji, to nie PZPN grał na Euro   9%       Oddanych głosów:  60966        zobacz wyniki     Jedną z federacji, o której słychać najrzadziej, jest hiszpańska. Co jest o tyle interesujące, że mowa o aktualnych mistrzach świata i mistrzach Europy. - Podstawę kadry stanowią piłkarze z Barcelony i z Realu Madryt. Do tego kilku z innych klubów. To jest fantastyczne pokolenie piłkarzy. Rolą federacji jest tego nie zepsuć - stwierdza Luis Garcia z Mediaset Sport.
Facebook wart prawie 100 miliardów dolarów                                              Facebook ustalił ceny swojej akcji dla pierwszej oferty publicznej (IPO) na poziomie 28 i 35 dolarów za akcję, co oznacza, że wartość firmy osiągnie poziom 85-95 miliardów dolarów, pisze BBC.                    Jak donosi brytyjska telewizja, IPO Facebooka jest największe jeśli w historii, jeśli chodzi o firmę zajmującą się internetem. Dla porównania, gdy w 2004 roku Google wchodził na giełdę, rynek wycenił go na 23 miliardy dolarów.         Facebook rusza na parkiet                                 Już w najbliższy pon...                                                        czytaj dalej  »         Facebook pojawi się na indeksie Nasdaq, gdzie będzie rywalizował m.in. z Amazon i Cisco Systems. Najprawdopodobniej Facebook wejdzie na giełdę 18 maja pod giełdowym skrótem FB.    Wejście na giełdę ma przynieść przedsiębiorstwu wpływy rzędu 12 miliardów dolarów. Mający obecnie osiem lat Facebook ma ok. 900 milionów użytkowników na całym świecie i tylko w zeszłym roku zarobił miliard dolarów.     Wielkie zainteresowanie   Przewiduje się, że zainteresowanie akcjami internetowego giganta będzie ogromne, jednak niektórzy inwestorzy wyrazili zaniepokojenie rozwojem firmy w długim okresie.    Założyciel i dyrektor Facebooka Mark Zuckerberg nawet po sprzedaży akcji będzie miał kontrolę nad firmą dysponując 57,3 proc. akcji.   jak\mtom\k
Rękawica pozwoli głuchoniemym  przemówić                                               Zespół studentów z Ukrainy wynalazł rękawicę, która umożliwia przełożenie języka migowego na werbalny. Jest to duży krok w kierunku usprawnienia komunikacji ludzi głuchoniemych - pisze  Daily Mail .                    EnableTalk, bo tak nazywa się wynalazek, jest wyposażony w skomplikowaną sieć czujników, które rozpoznają ruchy rąk. Zapamiętane znaki następnie konwertowane są na słowa języka mówionego. Cały proces zachodzi za pośrednictwem aplikacji w smartfonie.     Poprawi jakość życia   Twórcy EnableTalk otrzymali już za swój wynalazek nagrodę na ostatnim Microsoft Imagine Cup w Australii, konkursie, którego celem jest promowanie innowacji technicznych. Mają oni nadzieję, że ich wynalazek znacznie polepszy jakość życia wielu osób z wadami mowy i słuchu.  Zaliczane do nowoczesnych technologii rękawice skompletowane będą ze specjalnymi czujnikami typu flex, czujnikami ruchu, czujnikami żyroskopowymi oraz ogniwami słonecznymi, które odpowiadają za zachowanie zasilania. Dzięki tym wszystkim elementom, rękawica nie będzie ograniczona wyłącznie do jednego języka, ale użytkownicy będą mogli zaprogramować własne znaki, które aplikacja będzie następnie rozpoznawać.     Rewolucyjne i niedrogie         To nie głuchoniemy jechał jeepem.  To Jezus                                  Brawurowa akcja głuc...                                                        czytaj dalej  »        Do pracy nad wynalazkiem Ukraińców zainspirował problem ich własnych przyjaciół.  - Chcieliśmy przede wszystkim pomóc naszym przyjaciołom, którzy mają problem ze słuchem i zaburzeniami mowy tak, aby mieli możliwość komunikowania się jak wszyscy - mówi programista Maxim Osika.  Chociaż urządzenie jest na razie w fazie prototypu, naukowcy spodziewają się, że szybko wejdzie na światowy rynek. Dodatkowym walorem wynalazku jest jego niska cena, kosztować będzie zaledwie 75 dolarów, co oznacza, że będzie można go zakupić nie obciążając znacznie kieszeni. Przed rewolucyjnym wynalazkiem studentów istniały analogiczne urządzenia, ale ich cena oscylowała w okolicy 1,2 tys. dolarów, co było powodem niskiego nimi zainteresowania.
 Mężczyźni kochają głębię u kobiet, ale tylko w ich dekoltach                                                Wszystkie 22 filmy w oficjalnej selekcji zostały wyreżyserowane, szczęśliwym zbiegiem okoliczności, przez 22 mężczyzn. Ten wybór, to wyraźny znak dla kobiet, że nie ma sensu robić filmów, bo po czerwonym dywanie w Cannes i tak nie mogą chodzić inaczej, jak w roli hostessy  - to fragment z listu protestacyjnego, jaki grupa kobiet filmowców napisała do organizatorów zaczynającego się dziś Festiwalu Filmowego w Cannes. Oskarżyły ich o seksizm, bo o Złotą Palmę nie będzie w tym roku walczyć ani jedna reżyserka.                    Festiwal Filmowy w Cannes zaczyna się przyćmiony przez kontrowersje związane z protestem 1,4 tys. francuskich kobiet filmowców: m.in. aktorek, reżyserek, scenarzystek, producentek i dziennikarek. W liście organizatorom imprezy zarzuciły seksizm.     Festiwal tylko raz wygrała kobieta    »Co zmieniło się w filmie? Wszystko!«  - wykrzyknął Gilles Jacob, prezydent festiwalu w Cannes, podczas prezentacji filmów wybranych do 65. edycji. W tej jednej chwili zadrżałyśmy. Niesłusznie. 22 filmy w oficjalnej selekcji zostały wyreżyserowane, szczęśliwym zbiegiem okoliczności, przez 22 mężczyzn. A więc nic się nie zmieniło - impreza broni męskich wartości, które zdaniem jej organizatorów, są sednem kina  - napisały sarkastycznie kobiety.    Zauważyły, że w całej historii canneńskiej imprezy tylko raz wygrała kobieta, gdy w 1993 roku Złotą Palmę przyznano Jane Campion za  Fortepian .  A w 2011 roku, zapewne z powodu braku czujności, dopuszczono do oficjalnego konkursu aż cztery kobiety wśród dwudziestu wszystkich reżyserów. Wówczas organizatorzy nie omieszkali zauważyć: »Pierwszy raz jest tak wiele kobiet«  - dodały.                  Kobiety oparte na ramieniu mężczyzny   Kontynuując swój ironiczny list wymieniły nazwiska mężczyzn reżyserów tegorocznego konkursu i odniosły się bezpośrednio do szefów festiwalu:  Panowie, dziękujemy za ten wybór. Jest wyraźnym sygnałem dla branży i ludzi na całym świecie, że cokolwiek zrobimy i tak nas nie dopuścicie do swojego grona. No bo jak mogłybyśmy mieć czelność kręcić filmy i wejść po schodach Pałacu Festiwalowego inaczej niż jako hostessy, oparte na ramieniu mężczyzny. Mężczyźni kochają głębię u kobiet, ale tylko w ich dekoltach .    Zarzuciły twórcom tego najważniejszego festiwalu filmowego na świecie, że ikony kina znajdują się na plakacie festiwalowym wyłącznie jako ozdobniki: w tym roku jest to Marilyn Monroe, w 2011 roku Faye Dunaway, Juliette Binoche w 2010, a w 2009 Monica Vitti.                 Potępiły ich również za to, że wybierają kobiety wyłącznie w roli mistrza ceremonii otwarcia imprezy. Podały przykłady: Berenice Bejo w 2012 roku, Melanie Laurent w 2011, Kristin Scott Thomas w 2010.  Kobiety są doskonałymi gospodarzami, będą zadowolone z prostego komplementu: »Masz piękne oczy, wiesz«  - ironizowały.     Przewodniczącym jury jest mężczyzna   Jednak dyrektor artystyczny festiwalu, Thierry Fremaux, odpiera zarzuty. - Jury nigdy by nie wybrało filmu do konkursu tylko dlatego, że został wyreżyserowany przez kobietę - powiedział francuskiemu dziennikowi  Le Monde .                 Przyznał jednak, że problem miejsca kobiet w kinie jest realny. - Bez wątpienia ich rola powinna być zwiększona. Ale to problem, który nie tylko istnieje w maju i w Cannes, ale przez cały rok. Oskarżanie festiwalu jest absolutnie bezwartościowe i niczemu nie służy - zawyrokował.    Festiwal otworzy komediodramat  Moonrise Kingdom  Amerykanina Wesa Andersona. Przewodniczącym jury jest włoski reżyser Nanni Moretti, a pomagać w wyborze zwycięzcy pomogą mu cztery kobiety: m.in. aktorka Diane Kruger i reżyserka Andrea Arnold.    Wśród gwiazd na czerwonym dywanie zobaczymy m.in. Angelinę Jolie, Brada Pitta, Bruce'a Willisa, Nicole Kidman, Kristen Stewart, Roberta Pattinsona, Marion Cotillard, Kirsten Dunst i Lanę Del Rey.    Laureatów poznamy 27 maja.   am//kdj/k
Komisja Dziedzictwa Kultury UNESCO obradująca w Petersburgu wpisała w trybie nadzwyczajnym Bazylikę Narodzenia Pańskiego w Betlejem na listę dziedzictwa kultury. USA i Izrael, niemające przedstawicieli w komisji, od razu skrytykowały tę decyzję.                    Decyzja zapadła w piątek 13 głosami za wpisaniem bazyliki na listę UNESCO, przy 6 głosach sprzeciwu i 2 wstrzymujących się.        Tu miał narodzić się Chrystus.  Od teraz światowe dziedzictwo kultury                                 Miejsce, gdzie miał ...                                                        czytaj dalej  »        Palestyńczycy domagali się wpisania leżącego na kontrolowanym przez Izrael Zachodnim Brzegu Jordanu Betlejem na listę UNESCO w trybie pilnym ze względu na postępującą "degradację kompleksu w związku z izraelską okupacją" palestyńskiego terytorium.  We wniosku powoływali się na brak regularnych remontów świątyni od 1967 roku i trudności w dostarczeniu na miejsce potrzebnych do renowacji materiałów i sprzętu z uwagi na narzucony przez Izrael brak swobodnego ruchu.  Bazylika Narodzenia, której najstarsze partie pochodzą z VI wieku, została wzniesiona nad grotą, w której miał narodzić się Jezus. Nad betlejemskim miejscem świętym opiekę sprawują Grecki Kościół Prawosławny, Kościół Ormiański i Kościół katolicki na podstawie porozumienia z czasów imperium osmańskiego. Według mediów, Kościoły te również były niechętne palestyńskiemu wnioskowi, obawiając się komplikacji natury prawnej oraz zaburzenia obecnej delikatnej równowagi przez  palestyńskie działania.                   Decyzja ta dowodzi, że UNESCO kieruje się motywami politycznymi, a nie kulturalnymi. Zamiast zmierzać w kierunku pokoju, Palestyńczycy podejmują jednostronne rozwiązania, które pokój oddalają.            premier Izraela Benjamin Netanjahu           Upolitycznione UNESCO?   Decyzję wpisania Betlejem na listę zagrożonego dziedzictwa premier Izraela Benjamin Netanjahu nazwał "polityczną" - podało jego biuro. "Decyzja ta dowodzi, że UNESCO kieruje się motywami politycznymi, a nie kulturalnymi. Zamiast zmierzać w kierunku pokoju, Palestyńczycy podejmują jednostronne rozwiązania, które pokój oddalają" - głosi komunikat. "Musimy pamiętać, że Bazylika, święta dla chrześcijan, dawniej służyła za bazę palestyńskim terrorystom".  Jest to aluzja do epizodu z 2002 roku, kiedy kilkudziesięciu palestyńskich bojowników spędziło 39 dni zabarykadowanych w Bazylice, obleganej przez izraelskie wojsko, które na Placu Żłóbka rozstawiło czołgi.  Izrael najpierw w piątek potwierdził, że nie zgłasza obiekcji wobec wpisania  Betlejem na listę, lecz jedynie kwestionuje zastosowanie procedury  nadzwyczajnej, twierdząc, że skorzystanie z niej sugeruje, że "Izrael  nie chroni tego miejsca". Nieco później, rzeczniczka  izraelskiego MSZ Ilana Stein podkreśliła jednak, że decyzja Komisji "zmieniła  UNESCO w teatr absurdu", i dodała, że "to smutny dzień dla Komisji  Światowego Dziedzictwa". Według niej ci, którzy głosowali za wpisaniem  Betlejem na listę, "okazali się pionkami na służbie Palestyńczyków  kosztem profesjonalizmu i dobrego imienia UNESCO".        USA nie da na UNESCO                                 Amerykański Departam...                                                        czytaj dalej  »        "Teatr absurdu"   USA były przeciwne wpisaniu Betlejem na listę UNESCO z pominięciem  zwykłego 1,5-rocznego oczekiwania na rozpatrzenie wniosku. Amerykański  ambasador przy UNESCO David Killion powiedział, że decyzja Komisji jest  "głęboko rozczarowująca".      Chociaż Bazylika wymaga remontu, w tym przeciekającego dachu, eksperci nie orzekli, by groziła jej ruina, co zazwyczaj jest uzasadnieniem dla wciągnięcia obiektu w trybie pilnym na listę zagrożonych miejsc dziedzictwa kultury.        Palestyna: Nie sprzedamy niepodległości                                 Palestyńscy liderzy ...                                                        czytaj dalej  »        Znak palestyńskiej suwerenności   Jak donosi niezależna agencja palestyńska Maan, szef dyplomacji Autonomii Rijad Malki na konferencji w Petersburgu "serdecznie dziękował" komisji za uznanie wniosku Palestyńczyków.   Natomiast rzeczniczka Palestyńczyków Hanan Aszrawi powiedziała, że głosowanie potwierdziło palestyńską suwerenność nad Betlejem. - Dziś przesłanie dla Izraela jest takie, że jednostronnie podejmowane działania nie przynoszą rezultatu i Izrael, mimo swych potężnych sojuszników, nie może wciąż rzucać wyzwania całemu światu - twierdzi Aszrawi.    Dziś przesłanie dla Izraela jest takie, że jednostronnie podejmowane działania nie przynoszą rezultatu i Izrael, mimo swych potężnych sojuszników, nie może wciąż rzucać wyzwania całemu światu.    rzeczniczka Palestyńczyków Hanah Aszrawi    - Jest to wynik zabiegów dyplomatycznych prowadzonych przez Autonomię Palestyńską wobec członków Komisji UNESCO - uznała palestyńska minister ds. turystyki i archeologii Roly Maijaa. Wynik głosowania świadczy według niej o tym, że "naród palestyński ma prawo chronić swoje dziedzictwo".   Bliżej uznania państwowości   Palestyńczycy członkostwo w UNESCO uznają za dyplomatyczny sukces na drodze do międzynarodowego uznania ich państwowości. UNESCO jest pierwszą oenzetowską agendą, która 31 października uznała palestyńskie państwo, przyznając mu status pełnego członka. W odpowiedzi USA odmówiły finansowania UNESCO, pozbawiając organizację 1/5 budżetu, a Izrael wstrzymał na dwa miesiące wypłatę przychodów z ceł za produkty importowane na terytoria palestyńskie. USA i Izrael wycofały też, na znak protestu, swoich przedstawicieli z UNESCO.
Co z polskimi barwami po Euro?  Najlepiej je spalić z honorami                                               Popularne zawołanie  Polska biało-czerwoni  nie milknie na naszych stadionach niezależnie od tego, czy po boisku biegają Czesi, Portugalczycy czy Niemcy. Mimo, że nas w turnieju już nie ma, nasi kibice nadal są. Dlatego biało-czerwone barwy wciąż powiewają na balkonach, samochodach i płotach. Przed nami ostatni tydzień Euro, a potem z proporczykami, flagami i plakatami coś trzeba będzie zrobić.                          Suszy się po meczu. Co dalej z  Polską dumą                                  Zamiast do Kijowa na...                                                        czytaj dalej  »        Mimo, że mistrzostwa Europy dla naszych orłów zakończyły się na fazie grupowej, Polska nie rezygnuje z kibicowania.  Jak przyznał Wojciech Wojskowicz, który podczas pierwszego ćwierćfinału Czechy-Portugalia kibicował również Polsce, "doping dla drużyny czeskiej bądź portugalskiej przeplatał się z owacją i chóralnym śpiewem &gt;&gt;Polska biało-czerwoni&lt;&lt;".   Godność do końca   Choć o finale w Kijowie piłkarsko możemy już zapomnieć, większość polskich kibiców przyznaje, że zdejmą flagi i inne biało-czerwone gadżety z balkonów czy samochodów dopiero po zakończeniu mistrzostw.    Jeśli ktoś ma szacunek do barw narodowych, to też powinien potraktrować je po ludzku, a nie wyrzucić do pierwszego lepszego kosza. Najlepiej spalić je z pewnymi honorami.    Krzysztof Jasieński, weksykolog    Weksykolog Krzysztof Jasieński, czyli specjalista od flag w oka mgnieniu odróżnia te właściwe od niewłaściwych. Podkreśla jednak, że zarówno z jednymi, jak i z drugimi należy obchodzić się z godnością. - Jeśli ktoś ma szacunek do barw narodowych, to też powinien potraktrować je po ludzku, a nie wyrzucić do pierwszego lepszego kosza - twierdzi.   Chodzi głównie o to, aby po Euro zachować je na najbliższą okazję, a te poplamione lub podarte zutylizować. To jednak tylko zwyczaj, bo formalnego protokołu flagowego Polska niestety nie posiada. - Najlepiej spalić je z pewnymi honorami, bo przecież pod tymi flagami, pod tymi barwami walczyli nasi przodkowie - zauważył Jasieński.
Księżna Cambridge może i najpewniej będzie kiedyś żoną króla, ale - póki co - musi okazać szacunek rodowitym księżniczkom dynastii Windsorów. Jak donoszą media na Wyspach, królowa nakazała wdrożenie na dworze nowych reguł, według których Kate musi dygać przed wyższymi rangą członkami rodziny królewskiej.                    Według nowego protokołu dworskiego, na który powołują się brytyjskie gazety, księżna Catherine musi dygać przed "księżniczkami krwi", czyli np. księżniczką Aleksandrą oraz księżniczkami Beatrice i Eugenią. Ta reguła stosowana jest, jeśli Kate nie towarzyszy mąż; w obecności Williama księżna kłaniać musi się już tylko królowej, teściowi i jego żonie Camilli.                Na 30-stkę William dostał od babci wiejski domek                                 Książe William skońc...                                                        czytaj dalej  »        Reguły protokołu dworskiego zmieniane są co jakiś czas i zawsze wywołują czyjeś niezadowolenie. Ostatnio zmiany wprowadzono w 2005 roku po ślubie Karola z Camillą Parker-Bowles. Zaprotestowała wówczas  księżna Wessex Sophie Rhys-Jones, której nie podobało się, że będzie musiała oddawać cześć Camilli.   Absurdalne zasady nadal żywe   Choć zasady brzmią absurdalnie w XXI wieku, brytyjski dwór traktuje je śmiertelnie poważnie. Urodzenie i błękitna krew nadal są ważniejsze niż można by sądzić po "nowoczesnej" monarchii. Reguły są mocno skomplikowane, ale wszyscy przestrzegają ich wzorowo, by uniknąć konfliktów i dwuznacznych sytuacji.  Dotyczy to też kolejności wchodzenia na uroczystości: w 2006 roku księżna Camilla musiała czekać na zimnie przed kaplicą windsorską na przyjazd księżniczki Anny, bo ta miała pierwszeństwo wejścia na ceremonię.
Czas dywidend                                              Niektóre spółki są szczególnie „hojne” jeśli chodzi o dywidendy. Jak zatem wybrać akcje tych spółek, aby ją uzyskać? Kupujemy akcje KGHM, PZU, JSW i PGE dla dywidendy. Rozmowa z prof. K. Borowskim z Katedry Bankowości SGH
Wszystkie sejmowe partie zgodnie zapewniają, że są za utrzymaniem praw działkowców. - Właściciele ogródków nie mają się czego obawiać - mówi Paweł Olszewski z PO. PiS i SLD zapowiadają z kolei, że zajmą się przygotowaniem projektu nowej ustawy. Wspólną pracę nad przepisami zapowiedziała Ewa Kopacz.                      - Wyrok Trybunału należy z całą pewnością wykonać, orzeczenie TK w żaden sposób nie odbije się na użytkownikach działek, mogę zapewnić to z całą mocą - powiedział po wyroku Trybunału Paweł Olszewski. Zapewnił, że każda zmiana będzie korzystna dla działkowców, którzy - w jego opinii - nie mają się czego obawiać, w przeciwieństwie do PZD i prezesa.  - Ci, którzy te działki dotychczas mieli, mogą spać spokojnie - podkreślił.                Ustawa o działkach niezgodna z konstytucją. Trybunał podważa połowę zapisów                                  Ustawa o rodzinnych ...                                                        czytaj dalej  »        Pytany, czy Platforma będzie pracowała nad nową ustawą o rodzinnych ogrodach działkowych, Olszewski powiedział: "Z całą pewnością będziemy się do tego przymierzali, jest taki wyrok i trzeba go wykonać".  Za utrzymaniem przywilejów dla działkowców jest także marszałek Sejmu Ewa Kopacz. - Nie możemy odbierać ogródków działkowcom, szczególnie emerytom, rencistom, którzy jak sami mówią, również przed kamerami, że te ogródki, te ich malutkie poletka, to ich sens i radość życia - powiedziała na środowej konferencji prasowej w Sejmie Kopacz. Zaznaczyła też, że decyzja o utrzymaniu praw działkowców zapadła na wtorkowym posiedzeniu klubu PO w Jachrance.  Marszałek poinformowała, że projekty złożone przez różne kluby w tej sprawie będą procedowane wspólnie.     PiS i SLD będą bronić działkowców   Mariusz Błaszczak z PiS poinformował z kolei, że jego klub przedstawi nowy projekt ustawy. - Jesteśmy zdecydowanie przeciwni temu, żeby tereny działkowe były przeznaczone pod zabudowę deweloperską. Powinny zostać w takiej formie, w jakiej są dziś, jako tereny zielone - powiedział.   Ustawą chce się zająć także SLD, które ocenia wyrok jako szkodliwy dla wielu Polaków. - Tego rodzaju ograniczenia, które wprowadza Trybunał, to dla nich niepowetowana strata - powiedział Stanisław Wziątek.   Rzecznik Sojuszu Dariusz Joński stwierdził natomiast, że SLD "zawsze bronił i będzie bronił działkowców".  - Po dzisiejszym wyroku Trybunału Konstytucyjnego powołamy, najszybciej jak się da, zespół, który przygotuje projekt nowej ustawy, bo trudno poprawiać ten, który jest - projekt ustawy, który będzie bronił działkowców"- powiedział Joński na briefingu po środowym orzeczeniu TK.  Zgodził się jednocześnie z opinią TK, że nowa ustawa o rodzinnych ogródkach działkowych powinna dać możliwość funkcjonowania innym, niż tylko Polskiemu Związkowi Działkowców, stowarzyszeniom reprezentującym interesy działkowców.     PSL: to uderzenie w parlament, który uchwalił prawo       Działkowcy: To koniec, zabiorą nam nasz raj                                  Stracimy swoje dział...                                                        czytaj dalej  »        Jan Bury z PSL wyrok ocenia jako policzek dla parlamentu który uchwalił to prawo i prezydenta, który je zaakceptował. Ustawa została uchwalona w lipcu 2005 roku, prezydentem wówczas był Aleksander Kwaśniewski.  Szef klubu ludowców zadeklarował, że jego ugrupowanie wesprze tę "olbrzymią, wielomilionową społeczność", chociaż zadanie napisania nowej ustawy nie będzie łatwe ze względu na ostre potraktowanie ustawy przez TK.  Andrzej Dera z Solidarnej Polski uważa, że Sejm zdąży uchwalić nowe przepisy w ciągu 18 miesięcy (wtedy wyrok TK wejdzie w życie). Zadeklarował, że nowe przepisy będą chronić prawa działkowców, a nie Polskiego Związku Działkowców.  - To, co trzeba teraz zrobić, to zagwarantować, by każdy ogród miał osobowość prawną i żeby władze były wybierane na podstawie ustawy o stowarzyszeniach. Jedyny problem, który musimy w Sejmie rozwiązać, to w jakiej formie działkowcy mają władać gruntem. Czy tylko w formie użytkowania, dzierżawy, czy własności - dodał poseł.
Brytyjczycy mają dość dużych banków                                              W Wielkiej Brytanii rośnie liczba rozczarowanych klientów rezygnujących z usług dużych banków. Przenoszą się oni do małych banków spółdzielczych, towarzystw oszczędnościowo-pożyczkowych i związków kredytowych. Niektóre małe banki zanotowały wzrost depozytów nawet o 200 proc.                     Z danych grupy Move Your Money UK przytaczanych przez tygodnik "Observer" wynika, że to zjawisko przybrało na sile w minionym tygodniu po ujawnieniu nadużyć w Barclays Banku i awarii bankomatów w sieci RBS. Klienci RBS, NatWest i Ulster Bank przez siedem dni nie mieli dostępu do swoich kont.   Etyka bankowców   Wpływ na ten trend mają też względy etyczne. Duża liczba klientów jest oburzona, że szefowie banków, jak np. Fred Godwin (RBS) czy Bob Diamond (Barclays), którzy odeszli z funkcji w atmosferze skandalu, dostają wielomilionowe odprawy. W przypadku Diamonda mówi się o 17 mln funtów.         Szef banku potępia podwładnych, jest  wściekły  za przekręty                                 Były szef banku Barc...                                                        czytaj dalej  »        Wzrost o 200 proc.   Stosunkowo mało znany Charity Bank, który inwestuje pieniądze depozytariuszy w pożyczki dla organizacji dobroczynnych, odnotował z tygodnia na tydzień przyrost depozytów o 200 proc. Ecology Bank inwestujący w projekty ochrony środowiska miał o 266 proc. więcej zgłoszeń. Niewielki Triodos Bank z Bristolu, którego filozofia wyklucza krótkoterminową spekulację, także został zasypany wnioskami o otwarcie konta.   Związki kredytowe   Rośnie popularność związków kredytowych, niedużych instytucji finansowych inwestujących pieniądze w lokalną gospodarkę. Wzrost zgłoszeń, które odnotowały związki, sięga 20-300 proc. Coraz prężniejszy staje się bank spółdzielczy (Co-op Bank), którego liczba zgłoszeń w ubiegłym tygodniu wzrosła o 25 proc. Co-op zabiega o zakup 632 oddziałów grupy bankowej Lloyds, co umożliwiłoby mu podwojenie liczby oddziałów do ok. 1 tys. Na mocy decyzji Komisji Europejskiej Lloyds musi je odsprzedać po przejęciu banku HBOS.   Pół miliona rezygnacji   Move Your Money UK ocenia, że od początku 2012 r. ok. 500 tys. posiadaczy kont w dużych bankach (ok. 80 tys. miesięcznie), których renoma najbardziej ucierpiała w wyniku finansowego kryzysu ostatnich lat, przeniosła je do mniejszych banków.   Wprowadzić ułatwienia   Rzecznik ds. finansów opozycyjnej Partii Pracy Ed Balls zaapelował do rządu, by wprowadził ułatwienia w przenoszeniu kont z jednego banku do drugiego. W jego opinii przysłużyłoby się to konkurencyjności sektora usług finansowych i zwiększyłoby zakres wyboru dla konsumentów. W brytyjskim sektorze bankowym największa rola przypada wielkiej piątce: Barclaysowi, Lloydsowi, HSBC, RBS i Santanderowi.  Małe banki hipoteczne (kasy oszczędnościowo-pożyczkowe udzielające członkom kredytu hipotecznego) i towarzystwa kredytowe odgrywały istotną rolę w gospodarce, ale w latach 80. i 90. przekształciły się w spółki akcyjne i zostały przejęte przez duże banki.
Córka Whitney idzie na odwyk?                                              Bobbi Kristina, jedyna córka Whitney Houston i jej męża Bobby'ego Browna, po pogrzebie matki zostanie wysłana przez rodzinę na odwyk – informują amerykańskie media. 18-latka od trzech lat ma problem z narkotykami i nic sobie z tego nie robi.  Jestem jak moja matka  – miała powiedzieć w ubiegłym roku po tym, jak opublikowano zdjęcia, gdy wciąga kokainę.                    Według portalu TMZ, rodzina zmarłej Whitney Houston próbuje namówić Bobbi Kristinę na leczenie w klinice odwykowej. Chcą, by 18-latka jak najszybciej poddała się 60-dniowej kuracji.                  Dają jej czas na żałobę i nie naciskali za bardzo przed pogrzebem jej matki, ale niedługo po nim wrócą do tematu. Musi skorzystać z fachowej pomocy, bo z jej uzależnieniem od narkotyków jest coraz gorzej  – donosi portal powołując się na swoje źródło.    Krissi – jak była nazywana przez matkę – problem z narkotykami ma od ok. 3 lat. W marcu ubiegłego roku amerykański  National Enquire  opublikował zdjęcia, na których widać jak dziewczyna w towarzystwie przyjaciół wciąga kokainę. Tabloid cytował także jej chłopaka: - Ona jest uzależniona od kokainy. Próbowałem ją powstrzymać, ale ona powtarzała:  Jestem po prostu jak moja matka! .                 Pismo pisało także, że Whitney Houston - sama zmagająca się od lat z uzależnieniami od narkotyków – desperacko próbowała wysłać wtedy córkę na odwyk.  Zadzwoniła do córki i z płaczem mówiła, że nie chce jej stracić  – wspominał na łamach  National Enquire  przyjaciel rodziny.    Jak pisze  Daily Mail , Bobbi Kristina zignorowała prośbę matki.  Przepraszam, ale chciałabym powiedzieć, że nie idę na odwyk. Jestem całkowicie zdrowa i nie jestem od niczego uzależniona, chyba, że od życia  – napisała na Twitterze.      Próbowała dźgnąć nożem matkę    Media przypominają incydent z 2008 roku, gdy Krissi trafiła do szpitala psychiatrycznego po tym, jak podczas kłótni próbowała dźgnąć nożem matkę. Potem ostrze zwróciła w swoim kierunku i próbowała podciąć sobie żyły. Później tak skomentowała zajście na swoim twitterowym koncie:  To tak nie wyglądało... Ludzie zrobią wszystko dla pieniędzy. Te zdjęcia ktoś ustawił, bardzo mnie zasmuciły i zraniły .                 Krótko potem trafiła do aresztu za udział w pijackiej bójce z mężczyznami, którzy mieli broń palną. Potem z dumą pokazała w internecie swoje zdjęcie, jak trzyma karabin.    Dziennikarze tłumaczą kłopoty 18-latki przyzwyczajeniami rodziców, które obserwowała – wielokrotnie widziała matkę nieprzytomną i ojca, który też nie stronił od używek. W 2003 roku Brown został aresztowany za pobicie Houston. Rok później skazano go na 90 dni więzienia za niepłacenie alimentów.    W 2007 roku para rozwiodła się, a sąd opiekę nad córką przyznał piosenkarce. Krótko potem Houston mówiła agencji AP: - Jeśli Bobby obiecuje, że odwiedzi córkę, czasem wpada, ale najczęściej tego nie robi.      Skóra ściągnięta z WH i BB    Bobbi Kristina całe swoje życie spędziła w świetle reflektorów. Na Twitterze określa siebie jako  skóra ściągnięta z WH i BB , a jako zawód podaje:  Tancerka, aktorka, muzyk. Urodzona w show-biznesie .          Planowała zostać gwiazdą, jak rodzice. Nagrała a capella cover  Someone Like You  Adele i wstawiła na Youtube'a. Chciała nagrać płytę wraz z matką, w czym miał jej pomóc wieloletni producent Whitney, Clive Davis.    W ubiegłym roku poinformowała na Twitterze:  Wiecie co? Jestem w trakcie rozmów na temat mojej kariery. Będę mieć własne reality show . Jej rodzice w 2005 roku mieli własne -  Being Bobby Brown , w którym wpuścili kamery do swojego domu.    - Bobbi Kristina nie zna innego życia. Jeśli szybko nie skończy z tym szaleństwem, to uzależnienie od kokainy zabije ją – media cytują jej byłego chłopaka.   am\mtom
Matka Boska   made in China                                               Mydelniczki, szczoteczki, linijki, wstążki, wałki do włosów, łyżki do lodów i setek innych przedmiotów z plastiku złożyły się na figurę Matki Boskiej, która stanęła w piątek na Starym Rynku.                    Instalację stworzyła Maria Szydłowska, studentka Uniwersytetu Artystycznego w Poznaniu, w ramach projektu "Made In", nawiązującego nazwą do napisu na produktach z Chin ("made in China").  To kolejna akcja w przestrzeni miejskiej poprzedzająca Malta Festival,  który w tym roku odbywać się będzie pod hasłem: "Akcje Azjatyckie".  "Przedstawiając figurę Matki Boskiej, ikony nierozerwalnie związanej z polską tradycją, wykonaną z przedmiotów codziennego użytku produkowanych w Chinach, artystka stawia pytanie o to, czy zalew „udających” polskie azjatyckich produktów ma wpływ na tożsamość kulturową Polaków" -  czytamy na stronie festiwalu .            Oryginalna rzeźba jest widoczna z daleka.                                                                           Fot. AB                                                                                      Na płaszczu znajdziemy m.in. przybory szkolne.                                                                           Fot. AB                                                                                      Instalacja jest rozmiarów dorosłego człowieka.                                                                           Fot. AB                                                                                      Wszystkie użyte przedmioty są białe i niebieskie.                                                                           Fot. AB                                                                                      Artystka użyła przedmiotów codziennego uzytku.                                                                           Fot. AB                                                                                      rzeźba budzi duże zainteresowanie przechodniów.                                                                           Fot. AB                                                                                      Instalacja zostanie na Starym Rynku do 7 lipca.                                                                           Fot. AB                                                                                      Artystka uzyła setki plastikowych przedmiotów.                                                                           Fot. AB                                                                                      Rzeźba powstała w ramach projektu made In                                                                           Fot. AB                                                                                      Plastikowa instalacja na Starym Rynku                                                                           Fot. AB                                                                                      Figura Matki Boskiej na Starym Rynku w Poznaniu                                                                           Fot. AB                                                                                                                                                                           Figurę można będzie oglądać do 7 lipca na Starym Rynku, od strony ul. Wrocławskiej.
Google wkroczył na rynek tabletów i ma nadzieję powtórzyć sukces swojego systemu operacyjnego Android na rynku smartphonów. Urządzenie o nazwie Nexus 7 ma zawojować rynek mniejszych tabletów i pokonać swojego głównego rywala - Kindle Fire od Amazona. W najtańszej wersji urządzenie Google'a ma kosztować 199 dolarów.                          Sąd zakazuje sprzedaży konkurencji iPada                                 Amerykański sąd zaka...                                                        czytaj dalej  »        Prezentacji nowego urządzenia dokonano na dorocznej konferencji Google I/O w San Francisco. Zjechali się na nią z całego świata twórcy internetowych aplikacji korzystających z rozwiązań stworzonych przez koncern. Łącznie na konferencji stawiło się około 5,5 tysiąca osób. Tradycyjnie podczas szeregu pokazów Google zaprezentował swoje najnowsze dzieła.   Cios w Amazona   Największe znaczenie dla zwykłego konsumenta ma nowy tablet - Nexus 7. To pierwsza próba wejścia na ten rynek w wykonaniu Google. Wraz z tabletem zaprezentowano nową wersję popularnego systemu operacyjnego Google Android w wersji 4.1, nazwanego "Jelly Bean", który ma być jedną z podstaw sukcesu Nexusa. Według Google oprogramowanie jest wyraźnie szybsze i sprawniejsze od poprzednich wersji.        Microsoft rzucił wyzwanie Apple'owi. Wojna na tablety                                 Appleo'wski iPa...                                                        czytaj dalej  »        Nowy tablet od Google w zamierzeniu twórców ma nie być bezpośrednią konkurencją dla hegemona na tym rynku, czyli iPada. Nexus 7, produkowany przy współpracy z tajwańskim Asusem, ma przekątną ekranu jedynie 7 cali, czyli o niemal trzy cale mniej niż w dziele Apple'a. Ma też mniej gadżetów, takich jak na przykład aparaty z dwóch stron obudowy, czy ekran bardzo wysokiej rozdzielczości. W zamian Google kusi klientów znacznie niższą ceną wynoszącą 199 dolarów za wersję z ośmioma gigabajtami pamięci. Za 16 GB trzeba dopłacić 50 dolarów.  Nexus 7 ma być w założeniu narzędziem służącym głównie do korzystania z internetu i w przyszłości korzystającym z licznych aplikacji tworzonych pod system Android.   Nowe horyzonty dla Androida         Wpadka Microsoftu.  Pogromca iPada  się zaciął                                 Steven Sinofsky, jed...                                                        czytaj dalej  »        Ponieważ Google nie chce na razie próbować walczyć z Apple, głównym konkurentem Nexusa 7 będzie tablet Amazona, Kindle Fire (choć ten bazuje na open-source'owym Androidzie). - Mogliby równie dobrze nazwać to "Zabójca Kindle Fire". W sposób oczywisty celują na rynkową pozycję numer dwa za iPadem, którą obecnie zajmuje tablet Amazona - stwierdził Chris Silva, analityk z grupy Altimeter.  Głównym problemem w zdobyciu popularności wśród konsumentów będzie to, że o tablecie od Google jeszcze mało kto słyszał. Wąskim gardłem może być też dystrybucja. Google planuje sprzedawać Nexusa 7 jedynie przez swoją stronę.  Szefom koncernu zależy przede wszystkim na rozpowszechnieniu ich systemu operacyjnego Android również na tablety. Obecnie przeważa on na smartphonach, ale w dziedzinie małych przenośnych komputerów przegrywa. Ogranicza to wpływy Google z tego dynamicznie rozwijającego się rynku tabletów.
10 kg amfetaminy w bagażu.  Kurier  w rękach CBŚ                                              Ponad 10 kg amfetaminy o czarnorynkowej wartości 100 tys. zł miał przewieźć pociągiem z Krakowa do Szczecina 26-latek zatrzymany przez policjantów z Centralnego Biura Śledczego. Mężczyzna był  kurierem  jednej z zorganizowanych grup przestępczych, handlujących głównie amfetaminą. Grozi mu do 10 lat więzienia.                    Jak poinformował we wtorek rzecznik małopolskiej policji Mariusz Ciarka, mężczyzna był już wcześniej karany za posiadanie narkotyków i poszukiwany za to przestępstwo. 26-latek został zatrzymany na peronie Dworca Głównego w Krakowie, kiedy czekał na pociąg do Szczecina. W jego podręcznym bagażu policjanci znaleźli ponad 10 kilogramów amfetaminy w oddzielnych pakunkach.                Kokaina, amfetamina, heroina... Grupa handlarzy rozbita                                 Prawie półtora kilog...                                                        czytaj dalej  »        - Narkotyki były zapakowane w specjalne torby próżniowe, które miały uniemożliwić ich wykrycie. Z zabezpieczonej amfetaminy można byłoby uzyskać co najmniej 50 tys. działek dealerskich o wartości czarnorynkowej około 100 tys. złotych - poinformował Ciarka.  Ponadto mężczyzna miał przy sobie sfałszowany paszport, karty kredytowe i znaczną kwotę pieniędzy.  26-latkowi postawiono zarzut posiadania znacznej ilości narkotyków, za co grozi mu do 10 lat więzienia.    "Kurierzy" przewozili narkotyki pociągami   Według ustaleń krakowskich policjantów z CBŚ na trasie Kraków-Szczecin transportowano duże ilości substancji psychotropowych, w tym przede wszystkim amfetaminę. Narkotyki były najprawdopodobniej produkowane na terenie Małopolski, a następnie przesyłane do odbiorców w Szczecinie.  - Mamy tu do czynienia z zorganizowaną grupą przestępczą. Jej szefowie wykorzystują do przewozu narkotyków, jako kurierów osoby, które wcześniej były już związane ze środowiskiem narkotykowym i wiedzą, jak zapobiec działaniom policji. Tym razem nie udało im się nas jednak przechytrzyć - wyjaśnił Ciarka.   Śledztwo w tej sprawie jest prowadzone pod nadzorem Prokuratury Rejonowej Kraków Śródmieście - Wschód.
Setki tysięcy gejów i lesbijek wzięło udział w pochodzie ulicami Berlina z okazji Christopher Street Day. Niemiecka stolica na parę godzin wypełniła się muzyką i barwnie ubranymi manifestantami. Parada odbyła się po raz 34.                    Christopher Street Day, zwany Dniem Ulicy Krzysztofa, jest corocznym świętem środowisk homoseksualnych. Pochód upamiętnia zamieszki, do których doszło 27 czerwca 1969 roku w Nowym Jorku podczas demonstracji wyrażającej sprzeciw wobec brutalności policji. Do zdarzeń doszło właśnie na 55 Christopher Street.                              - Ta parada wciąż jest potrzebna. Niestety. Dyskryminowani są geje i lesbijki, ale także inne mniejszości - przyznał w rozmowie z agencją Reuters burmistrz Berlina - Klaus Wowereit. Polityk SPD, który sam jest gejem dodał, że Berlin musi być miastem, który stoi na straży tolerancji.   Łamacz szyfrów na paradzie   Według organizatorów w paradzie wzięło udział ponad pół miliona osób. Hasłem tegorocznej imprezy brzmiało: "Nauka wytwarza akceptację".  W tym roku w pochodzie wzięli też udział dyplomaci z brytyjskiej ambasady. Na piętrowym autobusie wywieszono fotografię Alana Turinga - brytyjskiego matematyka i łamacza szyfrów, który był nękany właśnie z powodu swojej orientacji seksualnej.  Parada maszerując przez miasto minęła także ambasadę rosyjską. - To dlatego, że tam prawa gejów i lesbijek są bardzo ograniczone - tłumaczył jeden z uczestników pochodu.
Zgodnie z oczekiwaniami stopy procentowe bez zmian                                              Rada Polityki Pieniężnej na środowym posiedzeniu pozostawiła stopy procentowe na niezmienionym poziomie. Referencyjna stopa procentowa NBP wynosi nadal 4,75 proc. w skali rocznej - podała RPP w komunikacie.                    Decyzja Rady Polityki Pieniężnej jest zgodna z oczekiwaniami. Zdecydowana większość ekonomistów spodziewa się, że stopy procentowe NBP pozostaną bez zmian przynajmniej do końca tego roku.        Stopy procentowe w górę. Poszybują raty kredytów                                 Rada Polityki Pienię...                                                        czytaj dalej  »        Środowa decyzja RPP oznacza, że stopa referencyjna NBP wynosi nadal 4,75  proc., stopa lombardowa 6,25 proc., depozytowa 3,25 proc., zaś  redyskonta weksli 5,00 proc. Kolejne posiedzenie decyzyjne RPP odbędzie  się w dniach 4-5 września.   W maju ostania zmiana   Rada po raz ostatni zmieniła poziom stóp procentowych w maju tego roku - podniosła je o 25 pkt bazowych, po 10 miesiącach stabilizacji. W ubiegłym roku RPP czterokrotnie podnosiła stopy: w styczniu, kwietniu, maju oraz czerwcu, łącznie o 100 pkt bazowych.
Polskim turystom nie łatwo dogodzić. Lubimy narzekać na co się da. Czasem po to, by odzyskać pieniądze wydane na wakacje. - Pomysłowość klientów jest warta uznania - mówią specjaliści z branży turystycznej.                     Organizatorzy wycieczek coraz częściej zwracają uwagę na spryt swoich klientów. Spryt, który ma im pomóc w odzyskiwaniu pieniędzy wydanych na wakacje. Przykładem może być "popularne", wielokrotnie skadane roszczenie, by odzyskać 5 tys. zł zwrotu za rzekomo skradzioną "lustrzankę", która miała kosztować 7 tys. zł.         Żegnaj szkoło. Od jutra wakacje                                 Wielka radość wśród ...                                                        czytaj dalej  »        Wakacje do reklamacji   Od początku sezonu do biur podróży i urzędów w całej Polsce trafiają setki listów i zdjęć z wakacji niezadowolonych klientów. Skarżą się na wszystko, co za granicą ich zaskoczyło. O niektórych krążą już legendy. - Skarga na brak kotletów schabowych w krajach muzułmańskich czy na przykład na to, że z pisaku nie udało się ulepić babek na plaży. Innym przykładem są skargi na to, że na plaży było dozwolone opalanie się topless, co zepsuło urlop pani, która wyjechała z mężem - wymienia Marta Wesołowska, kierownik katowickiej Polskiej Izby Turystyki.  Ireneusz Gołąbek - kiedyś rezydent, dziś szef działu reklamacji biura podróży - w swojej karierze listów ze skargami na nieudany urlop przeczytał już setki. Trzeba przyznać, że polska pomysłowość jest godna podziwu: "woda w morzu była zbyt słona", "w hotelu na Majorce byli także Hiszpanie", "fotele w samolocie były za twarde", "cykady były za głośne i cykały cały wieczór".        Dziecko zarabia w wakacje                                 W piątek koniec roku...                                                        czytaj dalej  »        - My do każdej reklamacji podchodzimy naprawdę profesjonalnie, rzeczowo i bardzo merytorycznie, pragmatycznie sprawdzamy taką reklamację - wyjaśnia Gołąbek.   Nie tylko turysta jest winny   Jednak zaskoczyć potrafią też biura podróży. Zwłaszcza, gdy piękny hotel ze zdjęć w folderze okazuje zatęchłą ruderą. Wtedy żądania rekompensaty za stracony urlop są uzasadnione. Robaki, zapleśniałe łóżka czy brudne plaże kwalifikują do zwrotu nawet czterdziestu procent kosztów wyjazdu. Przynajmniej we Frankfurcie, bo na razie tylko tam obowiązuje ściśle przestrzegana przez sądy lista wakacyjnych "niedociągnięć". - Sąd we Frankfurcie kartę zatwierdził i opublikował. Jest ona wyznacznikiem zarówno w Niemczech jak i w krajach UE. Także w Polsce sądy posiłkują się taką kartą z tym, że nie ma ona mocy prawnej - informuje Gołąbek.       Ograniczenia w ruchu podczas wakacji                                 Generalna Dyrekcja D...                                                        czytaj dalej  »        Szkoda bo określa dokładnie wysokość odszkodowania za konkretne niedogodności. Niektóre pozycje mogą zaskakiwać. Za hałas w nocy można odzyskać 40 procent, pięć za monotonny jadłospis czy za brak butików i deptaków. W Polsce wysokość odszkodowania zależy głównie od uporu klienta.   Z obserwacji biur podróży i urzędów marszałkowskich, do których trafiają reklamacje wynika, że skarg z roku na rok jest coraz mniej. Zdecydowana większość turystów wraca z wakacji zadowolona... i opalona.
Gazprom sponsorem Ligi Mistrzów                                              Rosyjski gigant paliwowy Gazprom został szóstym sponsorem strategicznym UEFA i w zamian za reklamę będzie się dokładał do rozgrywek Ligi Mistrzów i Superpucharu Europy.                         Brutalny jak Bayern, Messi do historii. Taka była Liga Mistrzów                                 Zaczęli w czerwcu 20...                                                        czytaj dalej  »        O podpisaniu mowy sponsorskiej poinformowano w siedzibie UEFA w szwajcarskim Nyonie. Nie podano wysokości sponsoringu, do jakiego zobowiązał się rosyjski kocern.  Po raz pierwszy reklama Gazpromu znajdzie się na stadionie w Monako, gdzie 31 sierpnia w rozgrywkach Superpucharu zmierzą się FC Chelsea Londyn i Atletico Madryt. Koncern jest szóstym oficjalnym partnerem UEFA, po Heinekenie, UniCredit, Fordzie, MasterCard i Sony. Oficjalnym dostawcą sprzętu jest natomiast Adidas.  Gazprom też jest jednym z głównych sponsorów klubu niemieckiej Bundesligi - Schalke 04 Gelsenkirchen.
Jak Wojsko Polskie miało podbijać Europę                                              177 taktycznych rakiet jądrowych, 17 atomowych bomb lotniczych, 2700 czołgów, 2459 dział i moździerzy i 417 samolotów. Z takim wyposażeniem, uzależnione od Sowietów w czasach PRL, Wojsko Polskie miało – w ramach tzw. Frontu Polskiego – atakować północne Niemcy, Danię i Holandię. Te informacje z artykułu Daniela Koresia otwierają pierwszy numer nowego miesięcznika Instytutu Pamięci Narodowej -  Pamięć.pl                        Pierwszy numer nowego pisma odkrywa plany inwazji Układu Warszawskiego na Zachód. Jak pisze Koreś, uderzenia nuklearne planowano m.in. na Kopenhagę, Bremę, Amsterdam, Rotterdam i Antwerpię. Jako bonus czytelnicy otrzymają reprint wielkoformatowej, do niedawna ściśle tajnej, mapy pochodzącej z archiwów Układu Warszawskiego, która przedstawia plan ataku państw bloku sowieckiego na północno-zachodnią Europę.    W numerze także - rozmowa z prof. Andrzejem Paczkowskim o tym, czym jest pamięć narodowa i jakie pułapki czyhają na badacza historii współczesnej. Poza tym - o początkach telewizji w Polsce, peerelowskim Dzienniku Telewizyjnym oraz o historii filmu.    Nowy miesięcznik IPN dostarczy nie tylko wartościowych materiałów edukacyjnych, recenzji książek i filmów, ale znajdziemy tam także np. kawały polityczne.     Nieznane fakty, zaskakujące fotografie         Peerelowska  Kolejka  rusza w świat                                 Mówią o niej Europej...                                                        czytaj dalej  »         Pamięć.pl  to czasopismo IPN poświęcone historii XX wieku. Ma charakter popularnonaukowy – jego najważniejszym zadaniem jest popularyzacja wiedzy na temat dziejów najnowszych oraz prezentacja wyników badań prowadzonych przez historyków pracujących w instytucie. Łamy pisma są także otwarte dla autorów spoza IPN. Czytelnicy znajdą w piśmie nieznane fakty, interesujące dokumenty, zaskakujące fotografie.    Miesięcznik będzie kontynuować misję swego poprzednika,  Biuletynu IPN , przybliżając ważne tematy z zakresu historii XX wieku. Niewątpliwą zaletą nowego pisma będzie atrakcyjna szata graficzna – kolorowy, opatrzony dużą liczbą zdjęć periodyk skierowany jest do szerokiego kręgu czytelników, szczególnie do uczniów, studentów, nauczycieli i wszystkich miłośników historii.    Pismo dostępne jest w sieci Empik oraz w stołecznych punktach sprzedaży IPN: przy ul. Towarowej 28 i Marszałkowskiej 21/25. Poza tym Instytut wysyła blisko 5 tys. egzemplarzy pisma do szkół ponadgimnazjalnych, kuratoriów i bibliotek.   mon/tr
Zobaczyła w telewizji rodziców w klubie dla  swingersów                                               Niemiecka nastolatka przeżyła szok, gdy w telewizji zobaczyła swoich rodziców w klubie dla  swingersów , czyli osób  wymieniających się  partnerami i uprawiającymi seks z nieznajomymi. Twarze pary miały zostać zasłonięte, ale telewizja RTL zapomniała tego zrobić. Rodzice pozwali stację, ale sąd odrzucił ich wniosek.                    Para chciała uzyskać od RTL odszkodowanie w zamian za szkody psychiczne jakie miała ponieść ich 15-letnia córka i oni sami.          Zajrzała Niemcom pod łóżka, teraz radzi Polakom                                 Sprzątała niemieckie...                                                        czytaj dalej  »        Podstawą pozwu było to, że RTL miała zasłonić ich twarze. Jednak w ostatecznej wersji programu wyemitowanej w telewizji tego nie zrobiono. Pracownik stacji szykujący reportaż miał po prostu zapomnieć to zrobić. Materiał trafił później na stronę internetową RTL.    Sąd odrzucił pozew rodziców, ponieważ ci zgodzili się na filmowanie, a pomyłka stacji  nie wynikała ze złej woli . Ponadto sugerował, że lepiej oszczędzić 15-latce konieczności składania zeznań i opisywania ze szczegółami całego zdarzenia. W zamian RTL i rodzice mają pójść na ugodę. Stacja ma zapłacić małą rekompensatę i zwrócić koszty procesu.   mk/k
Sąd zakazuje sprzedaży konkurencji iPada                                              Amerykański sąd zakazał sprzedaży tabletu Samsung Galaxy Tab 10.1 na terenie USA, ponieważ Apple oskarżyły południowokoreański koncern o skopiowanie ich rozwiązań i naruszenie patentów. Galaxy Tab jest uznawany za najgroźniejszego konkurenta iPada produkowanego przez amerykańską firmę.                    Urządzenie Koreańczyków nie będzie mogło być sprzedawane na najbardziej intratnym amerykańskim rynku, aż do momentu rozstrzygnięcia sprawy przed sądem w Kalifornii. Pierwsze posiedzenie zostało wyznaczone na 30 lipca.         Wpadka Microsoftu.  Pogromca iPada  się zaciął                                 Steven Sinofsky, jed...                                                        czytaj dalej  »        Prawne batalie   Sądowy zakaz sprzedaży jest wielkim sukcesem Apple, który pozbywa się na co najmniej kilka miesięcy groźnej konkurencji dla swojego iPada. Jedynym pocieszeniem dla Koreańczyków jest to, że Amerykanie muszą wpłacić 2,6 miliona dolarów kaucji, która zostanie przekazana Samsungowi, o ile sąd uzna, że pozew był bezzasadny. Zakaz sprzedaży nie dotyczy nowej generacji Galaxy Tab o oznaczeniu 10.1 II.       Pomoc jakiej sąd udzielił Apple jest niezwykła. Tego rodzaju zakazy są ustanawiane bardzo rzadko.    prof. Collen Chien, uniwersytet Santa Clara w Dolinie Krzemowej    Decyzja amerykańskiego sądu jest komentowana jako  kontrowersyjna. - Pomoc jakiej sąd udzielił Apple jest niezwykła -  powiedział profesor Collen Chien, wykładający prawo na uniwersytecie  Santa Clara w Dolinie Krzemowej. - Tego rodzaju zakazy są ustanawiane  bardzo rzadko.  Pomimo kontrowersji, sędzia jest przekonana o  słuszności swojej decyzji. - Samsung co prawda ma prawo do konkurowania,  ale nie ma prawa do konkurowania nie fair, poprzez zalewanie rynku  produktami naruszającymi prawa autorskie - powiedziała sędzia Lucy Koh.       Samsung co prawda ma prawo do konkurowania, ale nie ma prawa do konkurowania nie fair, poprzez zalewanie rynku produktami naruszającymi prawa autorskie.    sędzia Lucy Koh    Apple jest zdania, że Samsung skopiował wygląd iPada podczas tworzenia własnego tabletu. Z tego powodu Amerykanie wnieśli pozew o naruszenie patentu. Koreańczycy zdecydowanie odrzucają oskarżenia i odpowiadają swoimi oskarżeniami o kradzież przez Apple ich rozwiązań dotyczących łączenia się tabletów i smartphonów z internetem.  Do tej pory sądy stawały po stronie Koreańczyków. Pierwsza instancja odrzuciła pozew Apple, który odwołał się jednak do sądu federalnego. Wcześniej tak samo jak amerykański sąd postąpił sąd niemiecki, uznając roszczenia Amerykanów dotyczące rozwiązań w koreańskim tablecie Galaxy 10.1N za bezzasadne.        Apple osiągnął kres rozwoju komputerów?                                 Nowy laptop ze stajn...                                                        czytaj dalej  »        Apple obecnie posada lwią część światowego rynku sprzedaży tabletów. iPady stanowią 63 procent wszystkich takich urządzeń sprzedanych na świecie. W pierwszym kwartale 2012 roku Apple sprzedało 13,6 miliona swoich tabletów. W tym samym czasie Samsung znalazł nabywców na jedynie 1,6 swoich urządzeń, co stanowi 7,5 procent globalnego rynku.  Pomimo swojej dominacji, Apple ostro zwalcza rosnącą w siłę konkurencję. Rynek sprzedaży tabletów i smartphonów w dającej się przewidzieć przyszłości będzie najprawdopodobniej ciągle dynamicznie rósł, stawką są więc wielkie pieniądze.  Apple stara się bronić swojego udziału w rynku wszelkimi dostępnymi sposobami.
Orły odwołane z powodu żałoby                                              Ceremonia rozdania Polskich Nagród Filmowych Orły, zaplanowana na poniedziałek, została odwołana ze względu na żałobę narodową. Tak zdecydowali w niedzielny wieczór organizatorzy Orłów - Niezależna Fundacja Filmowa, Agnieszka Holland - Prezydent Polskiej Akademii Filmowej i Telewizja Polska, relacjonująca na żywo galę.                    - Czcimy milczeniem pamięć ofiar tej katastrofy, przekazujemy wyrazy szczerego współczucia ich Rodzinom i serdecznego wsparcia wszystkim rannym oraz poszkodowanym - napisali w komunikacie organizatorzy. Na razie nie wiadomo, kiedy odbędzie się gala.                 W ciemności ,  Róża  i  Sala samobójców  zdominują Orły                                 Na liście nominowany...                                                        czytaj dalej  »        W tym roku o Orły ubiegało się aż 40 tytułów - najwięcej od momentu powstania nagrody, przed 13 laty. Najwięcej nominacji otrzymały:  W ciemności  Agnieszki Holland - nominowana do Oscara opowieść o Lwowiaku ukrywającym w kanałach Żydów,  Róża  Wojciecha Smarzowskiego – rozgrywający się po wojnie, wstrząsający dramat o miłości Mazurki i polskiego żołnierza oraz  Sala samobójców  Jana Komasy.     Orzeł dla Majewskiego   Laureatem tegorocznej nagrody  za osiągnięcia życia  został Janusz Majewski - reżyser, scenarzysta i dramatopisarz, profesor nadzwyczajny sztuki filmowej. Majewski był wielokrotnie nagradzany na międzynarodowych festiwalach: m.in. w Vancouver, Mannheim i Pradze. Do jego najważniejszych filmów należą:  Zaklęte rewiry ,  Sprawa Gorgonowej  czy  C.K. Dezerterzy . Wcześniejszymi laureatami tej nagrody byli m.in. Wojciech Jerzy Has, Andrzej Wajda, Roman Polański, Stanisław Różewicz, Tadeusz Konwicki, Jerzy Kawalerowicz.                Janusz Majewski dostanie Orła                                 Reżyser Janusz Majew...                                                        czytaj dalej  »        Polskie Nagrody Filmowe – Orły, przyznawane są od 1999 roku. Nominowani i laureaci Orłów są wyłaniani głosami liczącej około 550 członków Polskiej Akademii Filmowej, złożonej z czynnych filmowców. Głosowanie jest dwuetapowe, korespondencyjne i tajne aż do ogłoszenia wyników. Orły organizowane są pod honorowym patronatem Ministra Kultury i Dziedzictwa Narodowego Bogdana Zdrojewskiego oraz Prezydenta m.st. Warszawy Hanny Gronkiewicz-Waltz.     Żałoba narodowa      O północy z niedzieli na poniedziałek rozpoczęła się dwudniowa żałoba narodowa,   ogłoszona przez prezydenta Bronisława Komorowskiego po katastrofie kolejowej, do której doszło w sobotę w okolicach Szczekocin. Według dotychczasowych danych zginęło w niej 16 osób, a 57 zostało rannych.    W czasie żałoby flagi państwowe na gmachach publicznych zostają opuszczone do połowy masztu; odwoływane są imprezy masowe, rozrywkowe, koncerty i imprezy sportowe.      KATASTROFA KOLEJOWA W SZCZEKOCINACH- RAPORT   Justyna Kobus, jk/tr/k
Ponad 100 rosyjskich twórców, w tym m.in. reżyser Andriej Konczałowski, zaapelowało w liście otwartym o uwolnienie trzech członkiń punkowego zespołu Pussy Riot. Przebywają one od czterech miesięcy w areszcie. Grozi im do siedmiu lat więzienia za nielegalny występ w cerkwi.                    W lutym w soborze Chrystusa Króla w stolicy Rosji zespół wykonał utwór, w którym prosił Bogurodzicę o przepędzenie Władimira Putina. Tydzień temu moskiewski sąd ponownie przedłużył im o miesiąc areszt.   Nie ma praktycznego uzasadnienia   "Inteligencja apeluje o uwolnienie Pussy Riot" - głosi list otwarty, o którym pisze na stronach internetowych radio Echo Moskwy.    Nie widzimy żadnego uzasadnienia prawnego ani praktycznego, by trzymać za kratkami te młode kobiety, które nie stanowią żadnego zagrożenia.    sygnatariusze listu    "Nie widzimy żadnego uzasadnienia prawnego ani praktycznego, by trzymać za kratkami te młode kobiety, które nie stanowią żadnego zagrożenia" - piszą sygnatariusze, wśród których jest m.in. pisarka Ludmiła Ulicka i popularny piosenkarz Walerij Meładze - członek partii Putina Jedna Rosji.  Apel podpisał także reżyser Fiodor Bondarczuk, członek kierownictwa tej partii, i aktor Emmanuił Witorgan - członek sztabu wyborczego Putina.   SN nie będzie tolerować nacisków   Jeszcze tego samego dnia zareagował rosyjski Sąd Najwyższy, odpowiadając, że nie będzie tolerować "żadnych nacisków" i że wszelkie kwestie powinny być podejmowane po wyroku w drodze apelacji bądź zwrócenia się do sądu kasacyjnego.  Główny zarzut przeciwko dziewczętom z Pussy Riot kompromituje rosyjski system sądowniczy i podważa zaufanie do instytucji władzy - powiedział cytowany przez Echo Moskwy Konczałowski. "Cofamy się do XVI wieku" - dodał.  Wśród artystów, którzy podpisali apel, są m.in. reżyser Kiriłł Sieriebriannikow - nazywany jednym z najbardziej wyrazistych mistrzów współczesnego rosyjskiego kina, pisarz Borys Akunin oraz aktorka Czułpan Chamatowa.               Dziewczyny z Pussy Riot zostają w areszcie                                  Dziewczyny z Pussy R...                                                        czytaj dalej  »         Zatrzymania przed sądem   Kiedy w zeszłym tygodniu sprawa Pussy Riot była kolejny raz rozważana w sądzie, przed budynkiem  kilkaset osób domagało się uwolnienia artystek; około 20 zatrzymała policja. Wśród zatrzymanych było pięć zwolenniczek Pussy Riot, które zaczęły śpiewać "Modlitwę punkową" - utwór wykonany przez zespół w soborze Chrystusa Zbawiciela.  21 lutego pięć młodych kobiet weszło do tej najważniejszej w Rosji świątyni prawosławnej, naciągnęło na głowy kolorowe kominiarki, rozstawiło aparaturę nagłaśniającą i wykonało utwór nazwany przez siebie "Modlitwą punkową". Prosiły w nim Bogurodzicę, by "przepędziła Putina".  Ochroniarze wyprowadzili artystki z soboru i pozwolili im odejść. Skandal wybuchł, gdy Pussy Riot umieściły w internecie film z tego występu. Wśród prawosławnych, w tym hierarchów, podniosły się               Śpiewały  Matko Boska, przepędź Putina . Zostają w areszcie                                 Rosyjski sąd odmówił...                                                        czytaj dalej  »        głosy oburzenia. Dziewczęta oskarżono o sprofanowanie świątyni, obrażenie uczuć religijnych i szerzenie nienawiści.    Aresztowanie   Wkrótce po tym trzy domniemane członkinie Pussy Riot - w wieku od 23 do 29 lat - zostały aresztowane. Sąd w Moskwie kilkakrotnie przedłużał im areszt.  Pussy Riot to grupa licząca ok. 30 osób; grają zaangażowaną politycznie muzykę punkową z hasłami przeciwko władzom Federacji Rosyjskiej i organizują nielegalne występy w miejscach publicznych.
Premier Izraela kopał piłkę. Kontuzja                                              Premier Izraela Benjamin Netanjahu doznał urazu nogi, grając w piłkę nożną z młodzieżą żydowską i arabską - poinformowała jego kancelaria.                    Lekarze stwierdzili u premiera naderwanie mięśnia podkolanowego i założyli mu opatrunek gipsowy.  Mecz piłkarski, w którym uczestniczył, był częścią międzynarodowego projektu, promującego Izrael jako cel wyjazdów turystycznych.  Kancelaria premiera podkreśliła, że Netanjahu "pośliznął się na trawie, wstał, grał dalej i strzelił bramkę". Dopiero później badanie tomografem komputerowym wykazało uraz.   62-letni Netanjahu jest zapalonym kibicem piłkarskim. Ma powrócić do pracy już we wtorek.
Rada wzywa lekarzy do protestu. Za leki zapłacimy 100 procent?                                              Naczelna Rada Lekarska zarekomendowała w piątek, by od 1 lipca lekarze wypisywali pełnopłatne recepty na leki refundowane. Powodem protestu jest zapis o karach dla lekarzy za błędnie wypisane recepty, zamieszczony w zarządzeniu ówczesnego szefa NFZ Jacka Paszkiewicza.                    O rekomendowaniu takiej formy protestu zdecydowała Naczelna Rada Lekarska, obradująca w piątek w Lidzbarku Warmińskim. Zaapelowała, aby wszyscy lekarze i stomatolodzy - bez względu na rodzaj                            Prezes NFZ: Jestem w trakcie pakowania. Nie jest mi przykro                                 Może nie wszystko ud...                                                        czytaj dalej  »        zatrudnienia i miejsce wykonywania zawodu - od 1 lipca wypisywali pełnopłatne recepty, czyli nie zamieszczali na druku adnotacji o refundacji.   Nasz sprzeciw   Lekarski samorząd sprzeciwił się w ten sposób umowom z NFZ na wypisywanie recept refundowanych, które do 30 czerwca mają podpisywać lekarze prowadzący prywatne praktyki. Umowy zawierają zapis o karach za błędnie wypisane recepty, który został wykreślony w styczniu przez Sejm z ustawy refundacyjnej.        Lekarze walczą z NFZ ws. kar za recepty                                 Dziś po południu Nac...                                                        czytaj dalej  »        Wzór tych umów określił swoim zarządzeniem ówczesny szef NFZ Jacek Paszkiewicz. Zdaniem środowisk lekarskich nie uwzględnił przy tym ani uwag samorządu lekarskiego, ani tych zgłaszanych przez ministra zdrowia.   Nic się nie zmieniło   NRL podkreśliła, że mimo licznych apeli umowy w części dotyczącej wystawiania recept pozostały dotychczas niezmienione. "Stwarza to zagrożenie dla normalnego wykonywania zawodów lekarza i lekarza dentysty, a przez to w poważnym stopniu narusza także bezpieczeństwo chorych" - napisała NRL w apelu skierowanym do lekarzy.
Warszawa - stolica polskich narkotyków                                              Dzień w dzień na ulicach Warszawy sprzedaje się kilogramy narkotyków. Grube ryby tego światka, jak same mówią, w życiu obróciły tonami narkotyków. Codziennie walczy z nimi policja. Doświadczeni funkcjonariusze, jak komisarz Jacek Wrona, mają na koncie tysiące aresztowań. Nie odstrasza to jednak następnych chętnych do zostania dilerem. Ciągną ich pieniądze. - Moi szefowie zarabiali np. po dwie reklamówki pieniędzy dziennie - mówi reporterowi  Czarno na Białym  doświadczony diler.                     W Warszawie pełno jest osób, które chętnie skorzystają z oferty sprzedawców narkotyków. Ich żądza nakręca wielki biznes, który daje zajęcie całemu przestępczemu półświatkowi. - To jest rynek naprawdę gigantyczny. W czasie weekendów sprzedawane są dziesiątki kilogramów narkotyków - mówi anonimowy agent CBŚ.         Polak przemycał 170 kg narkotyków za 4 mln zł                                  50-letniego Polaka, ...                                                        czytaj dalej  »        Biznes masowy   Przed laty sprzedażą zajmowały się członkowie zorganizowanych gangów. Po serii udanych akcji policji, ich wpływy znacznie osłabły i do biznesu dostały się liczne drobne grupy "amatorów". W mieście są nawet kamienice, których wszyscy mieszkańcy żyją z dilerki. Nielegalnym biznesem potrafią zajmować się całe rodziny.  - Tata, mama i trzech synów. Z czego dwóch chodzących do szkoły. W czasie kiedy oni byli w szkole, dilerką zajmował się tatuś z dorosłym już synem. Natomiast  jak młodsi wracali ze szkoły, to tata z starszym synem brali sobie "wolne", a do późnego wieczora dilowali ci, którzy  przyszli ze szkoły. Cała rodzina utrzymywała się tylko z tego procederu - mówi anonimowy oficer operacyjny Komendy Stołecznej Policji.    Wyglądało to jak mała firma. Byli zatrudnieni ludzie, którzy sprzedawali narkotyki. Im więcej ludzi, tym więcej sprzedanych narkotyków. Im więcej sprzedanych narkotyków tym większe zyski.    anonimowy handlarz narkotyków    Czasem policjantom udaje się rozbić większą fabrykę narkotyków, albo grupę dilerów, na co dzień łapią jednak konsumentów i drobnych sprzedawców. Pomimo żmudności tej pracy i mało widocznych efektów, policjanci zapewniają, że warto. - Uratowanie chociaż jednego człowieka powoduje, że warto to robić - mówi oficer CBŚ.   Brudne pieniądze   Po drugiej stronie barykady, dla wielu dilerów sprzedawanie narkotyków to po prostu praca. - Sam handel wciąga bardziej niż branie narkotyków - mówi jedna z niegdyś "grubych ryb" warszawskiego półświatka. - Wyglądało to jak mała firma. Byli zatrudnieni ludzie, którzy sprzedawali narkotyki. Im więcej ludzi, tym więcej sprzedanych narkotyków. Im więcej sprzedanych narkotyków tym większe zyski - tłumaczy.        Podlewali konopie za milion                                  Policjanci z Chrzano...                                                        czytaj dalej  »        Właśnie zyski są tym, co głównie przyciąga do tego nielegalnego procederu. - Sto tysięcy złotych dziennie. Moi szefowie zarabiali na przykład dwie reklamówki pieniędzy dziennie - mówi przestępca.  Część tych pieniędzy idzie na próby kupienia policjantów. - Największa łapówka jaką mi proponowano to milion dolarów na dwóch - mówi oficer CBŚ.  Ryzyko wpadki jest spore. Najgorsze może być wtedy nie więzienie, ale konfiskata towaru. - Nie jest tak, że człowieka się  zabija, bo inaczej będą straty finansowe. On musi odrobić te pieniądze - klaruje diler.  Czy potencjalnie wielki zarobek daje szczęście? - Nikt nigdy mi nie powiedział, że jest szczęśliwy. Ci na  niskim poziomie, oni zawsze są uzależnieni, oni zawsze nie mają  pieniędzy. Oni zawsze się boją i żyją we frustracji - mówi diler. - Ci wyżej może troszkę  inaczej, ale te pieniądze też im szczęścia nie dają. Maja świetne fury,  czasami baseny, czasami pół świata zwiedzili, ale na końcu i  tak mówili, że przegrali swoje życie.
Drożyzna na stacjach. Będzie  policja benzynowa                                               Odpowiadając na postulaty kierowców, rząd Niemiec postanowił wprowadzić państwową kontrolę cen paliw. Na dzisiejszym posiedzeniu ministrowie powołali nowy urząd, którego zadaniem będzie monitorowanie polityki cenowej koncernów paliwowych - podała agencja dpa.                    Właściciele 14700 stacji benzynowych będą zobowiązani do szczegółowego informowania urzędu o każdej zmianie cen. Muszą ponadto przekazywać na bieżąco dane o miejscu, cenie i ilości zakupu paliwa przeznaczonego do sprzedaży detalicznej. W ten sposób rząd Angeli Merkel chce ograniczyć nadużycia przy ustalaniu cen.          Na majówkę taniej na stacjach?                                 W nadchodzących dnia...                                                        czytaj dalej  »         Koncerny paliwowe przeciwne są powstaniu  policji benzynowej . Minister gospodarki Philipp Roesler odrzucił jednak zarzuty o tworzenie  biurokratycznego potworka . Jego zdaniem kierowcy zdezorientowani są wielkimi skokami cen. - Chcemy zwiększyć jawność i konkurencję - wyjaśnił szef resortu gospodarki.     Będzie łatwiej karać    Jak tłumaczy Roesler, dzięki informacjom o cenach zakupu i sprzedaży paliwa urząd antymonopolowy będzie mógł szybciej wykryć przypadki łamania przepisów. Skuteczniejsza kontrola koncernów ma też poprawić pozycję mniejszych firm. Do zadań nowego urzędu należy także kontrola cen energii elektrycznej i gazu.    W minionych tygodniach ceny paliw osiągały wielokrotnie rekordowy poziom. Organizacje konsumenckie domagały się skuteczniejszego przeciwdziałania ze strony państwa. Dopiero przed długim weekendem majowym zaobserwowano na niemieckich stacjach benzynowych lekki spadek cen. W ubiegły czwartek litr benzyny super kosztował 1,63 euro, a litr oleju napędowego 1,49 euro - informuje dpa.   bgr
Mucha jak  krowa zapłodniona lodem ?  Postawić na lód, sama się wypieprzy                                               Kilka godzin przemówienia minister Joanny Muchy na komisji sportu nie przekonało niektórych posłów, że z przygotowaniami do Euro 2012 wszystko jest w porządku. Jan Tomaszewski z PiS słowa minister nazwał laniem wody. I przytoczył dowcip  jak zapłodnić krowę lodem . - Wystarczy ją postawić na lód, sama się wypieprzy - rzucił legendarny bramkarz  Orłów Górskiego .                    Minister Joanna Mucha referowała posłom z sejmowej komisji sportu stan przygotowań Polski do Euro 2012. Kamery przez kilka godzin były skierowane na nią.  Szkło kontaktowe  wychwyciło rozmowę członków komisji w trakcie, gdy przemawiała minister.    - Jak tam ona wodę leje, to my wodę pijemy - stwierdził w pewnej chwili poseł Jan Tomaszewski z PiS podnosząc do ust szklaneczkę z bezbarwnym płynem.     Sypnął żartem         Mucha: poleciłam wstrzymać premie                                 Minister sportu Joan...                                                        czytaj dalej  »        - Wiesz co, mi jest jej szkoda - zwrócił się do byłego bramkarza  Orłów Górskiego  głos spoza kadru.    - Tak normalnie, po ludzku, tak - odpowiedział Tomaszewski.    Za chwilę jednak dodał: - Mnie nie szkoda. I wytłumaczył, że z panią minister jest jak w dowcipie jak zapłodnić krowę lodem. - Wiesz jak zapłodnić krowę lodem? Wystarczy ją postawić na lód, sama się wypieprzy.    Śmiechu nie słychać.   mkg//mat/k
 Czarny marsz  w centrum Madrytu                                              Kilkuset górników z Asturii i Kastylii-Leon oraz z Aragonii po prawie trzech tygodniach  czarnego marszu  dotarło w nocy z wtorku na środę do Madrytu, aby zaprotestować w stolicy Hiszpanii przeciwko rządowej polityce  likwidacji górnictwa węglowego .                    W środę górnicy mają demonstrować przed siedzibą ministerstwa przemysłu, energetyki i turystyki.   "Cały Madryt jest z górnikami"   Dwie kolumny górników spotkały się wieczorem we wtorek na przedmieściach Madrytu i po kilku godzinach wspólnie dotarły do placu Puerta del Sol w centrum miasta. To tam w zeszłym roku przez wiele dni biwakowali tzw. oburzeni.        40 dni strajku. Górnicy starli się z policją                                 W piątek doszło w Hi...                                                        czytaj dalej  »        Do śpiewających swój hymn i ubranych w hełmy górników po drodze przyłączały się tysiące mieszkańców stolicy Hiszpanii. "Cały Madryt jest z górnikami" - krzyczeli, a górnicy odpowiadali: "to miasto nas kocha".  Uczestnicy marszu mijali takie symboliczne miejsca, jak Pałac Moncloa, czyli siedzibę rządu. "Zjednoczeni górnicy nigdy nie zostaną pokonani" - skandowano wówczas.   "Walka będzie kontynuowana"   Na Puerta del Sol odczytano manifest górników, w którym zapewniono, że "walka będzie kontynuowana". Górnicy zwrócili się też do rządu, by zrezygnował z oszczędności w przemyśle wydobywczym. Konserwatywny gabinet premiera Mariano Rajoya ma zamiar zmniejszyć pomoc rządową dla przemysłu węglowego o dwie trzecie.  Przed 20 dniami do Madrytu z Asturii i Kastylii-Leon, na północnym zachodzie Hiszpanii, wyruszyło ok. 160 kobiet i mężczyzn. Mniejsza grupa, składająca się z ok. 40 osób, pokonała równie długą trasę z Aragonii, na środkowym wschodzie Hiszpanii.  Oczekuje się, że na środowy protest przyjadą autobusami do Madrytu kolejne setki osób.   Kryzysowe cięcia         Młodzi Hiszpanie przez kryzys mieszkają z rodzicami                                 Kryzys jeszcze bardz...                                                        czytaj dalej  »        W zeszłym tygodniu minister przemysłu Jose Manuel Soria powiedział, iż rząd, który poszukuje wszelkich środków obniżenia deficytu finansów publicznych, nie odstąpi od swej decyzji zmniejszenia o 63 proc. w porównaniu do poprzedniego roku dotacji dla górnictwa węglowego, przewidzianych w budżecie na 2012 rok.  Wskutek stopniowej redukcji branży węglowej, zapoczątkowanej w Hiszpanii w latach 80. XX wieku, zatrudnia ono obecnie niespełna 9 tys. górników. Przed 20 laty w samej Asturii było ich ok. 30 tys. Krótkowzroczna polityka rządu wobec górnictwa węglowego - jak twierdzą związki zawodowe - sprawi, że znikną całe miasteczka i osiedla górnicze.
Japonia włączyła pierwszy reaktor po Fukushimie                                              W niedzielę w Japonii, pomimo masowych protestów, rozpoczęto ponowne włączenie reaktora jądrowego w elektrowni Ohi. To pierwszy reaktor uruchomiony w Kraju Kwitnącej Wiśni po katastrofie w elektrowni atomowej Fukushima. Rząd uzasadnia powrót do atomu groźbą przerw w dostawach prądu.                     Od czasu katastrofy w elektrowni jądrowej Fukushima I, do której doszło przed 15 miesiącami z powodu trzęsienia ziemi i fali tsunami, wszystkie 54 reaktory jądrowe w Japonii były wyłączone.  W niedzielę koncern energetyczny Kansai Electric rozpoczął jednak uruchamianie reaktora nr 3 w elektrowni atomowej Ohi w zachodniej Japonii. Policja odblokowała przedtem dojazd do elektrowni, przed którą protestowało kilkaset osób - podała agencja dpa.               Japonia wraca do atomu. Pierwsza elektrownia szykowana do startu                                 W Japonii trwają ost...                                                        czytaj dalej  »        W piątek przeciwko powrotowi do energii atomowej na ulicach stolicy kraju Tokio demonstrowało 150 tys. osób.   Wszystkie reaktory wyłączone   Premier Yoshihiko Noda zdecydował, że reaktory nr 3 i 4 elektrowni Ohi w zachodniej Japonii, które po badaniach uznano za bezpieczne, zostaną ponownie uruchomione.  Władze lokalne przeciwne były początkowo ponownemu uruchomieniu reaktorów. Jednak wobec groźby ograniczenia dostaw prądu, przed którym ostrzegał rząd centralny oraz przemysł atomowy, zdecydowano się na wycofanie zastrzeżeń. Reaktor nr 3, który zaopatruje w energię elektryczną rejon Osaki, ma osiągnąć pełną gotowość za tydzień, w przyszłą niedzielę.               Japonia uruchamia siłownie jądrowe                                 Rząd Japonii wyraził...                                                        czytaj dalej  »         Żywotne znaczenie   We wcześniejszych wypowiedziach Noda podkreślał, że stabilne zaopatrzenie w tanią energię elektryczną ma żywotne znaczenie. Ostrzegł, że "społeczeństwo japońskie nie przetrwa", jeśli wszystkie reaktory, które poprzednio pokrywały 30 procent zaopatrzenia w energię elektryczną, pozostaną wyłączone. Zdaniem premiera rząd jest obecnie w stanie zapobiec powtórnej katastrofie.  11 marca 2011 r. w wyniku trzęsienia ziemi o sile 9 w skali Richtera i wywołanej nim gigantycznej fali tsunami w elektrowni Fukushima I nastąpiła awaria systemów chłodzenia i doszło do stopienia się prętów paliwowych. Była to największa awaria nuklearna od wybuchu reaktora w elektrowni w Czarnobylu w 1986 roku.
Po wyroku Trybunału.  To druzgocąca krytyka                                                To druzgocąca krytyka - tak wyrok Trybunału Konstytucyjnego ws. przepisów o ogrodach działkowych podsumował w TVN24 mecenas Piotr Schramm. Tym bardziej, że jak stwierdził, zakwestionowana została większość przepisów. - W zasadzie 24 z 38 art. - zaznaczył.                     - Gdy spojrzymy na samą ustawę (o ogrodach działkowych), i jej systematykę, to przepisy merytoryczne są tylko do art. 38. Od art. 39 są przepisy przejściowe i końcowe. Więc w zasadzie TK zakwestionował 24 z 38 art., czyli ok. 70 proc. przepisów  - powiedział Schramm.                Ustawa o działkach niezgodna z konstytucją. Trybunał podważa połowę zapisów                                  Ustawa o rodzinnych ...                                                        czytaj dalej  »        I dodał, że w pełni łączy się z orzeczniem TK. - Głównie dlatego, że niedopuszczalna jest taka ingerencja w konstytucyjne zasady (poprzez przepisy o ogródkach działkowych - red.) - powiedział Schramm.  Przypomniał, że TK stwierdził naruszenie art. 2 konstytucji, czyli tego, że "Polska jest demokratycznym państwem prawnym, urzeczywistniającym zasady sprawiedliwości społecznej", a także art. 32, czyli równości wobec prawa.  - Osoby, które miały własność tych terenów (ogródków działkowych - red.), nie mogły żądać ich zwrotu - powiedział Schramm.  I dodał: - Jeśli więc ktoś zechce kwestionować zasadność drogi, jaką podjął TK, powinien sobie zadać pytanie, czy jeśli jemu przysługiwałaby własność, byłby zadowolony, gdyby nie mógł tej własności odzyskać  Schramm podkreślił ponadto, że Trybunał zwrócił uwagę, iż poprzez pryzmat monopolu związku działkowców należy rozpatrywać wiele przepisów o ogrodach działkowych.                 Nie bądźmy zadrośni i pazerni, że ktoś ma działkę                                   Sympatyzuję ze związ...                                                        czytaj dalej  »        - Są niezgodne z porządkiem prawnym, zarówno jeśli chodzi o ten monopol w strukturze wewnętrznej , czyli decyzyjność wobec działkowców i brak wpływu na strukturę związku, jak i zewnętrznej, czyli w relacji do innych organizacji działkowych - powiedział mecenas.   Niekonstytucyjne przepisy    Trybunał Konstytucyjny uznał za niezgodne z konstytucją 24 przepisy ustawy o rodzinnych ogrodach działkowych. Przepisy te stracą moc po upływie 18 miesięcy od ogłoszenia wyroku w Dzienniku Ustaw.  Trybunał zakwestionował m.in. przepisy określajace monopolistyczną pozycję Polskiego Związku Działkowców. Według TK niekonstytucyjny jest m.in. art. 25 ustawy, który mówi, że PZD jest ogólnopolską, samodzielną i samorządną organizacją społeczną, powołaną do reprezentowania i obrony praw i interesów swych członków wynikających z użytkowania działek w rodzinnych ogrodach działkowych.  Niekonstytucyjny jest również przepis o tym, kto może być członkiem PZD (art. 30), jak również art. 35 ustawy, z którego wynika, że PZD może prowadzić działalność gospodarczą, mającą na celu realizację jego zadań określonych w statucie, a dochód ten nie może być przeznaczony do podziału między jego członków.
Cristiano Ronaldo?  Uwielbiam go od pasa w dół                                               - Bliżej mi do Czech, więc może będę trzymała kciuki za Czechy. Ale Portugalia ma Cristiano Ronaldo - powiedziała we  Wstajesz i wiesz  w TVN24 sędzia piłkarska Magdalena Figura, pytana o wynik dzisiejszego ćwierćfinału Euro. A mówiąc o Ronaldo dodała: - Jak go uwielbiam od pasa w dół. Lubię jego nogi i jego grę, genialnie gra tymi nogami.                           Ukraińcy wściekli za nieuznaną bramkę                                 - Cóż mogę powiedzie...                                                        czytaj dalej  »         Figura odniosła się też do meczu z 19 czerwca w Doniecku, w którym Ukraina przegrała z Anglią 0:1. Za przegraną Ukraincy winią węgierskiego sędziego Victora Kassai. Nie uznał on bowiem bramki, którą strzelił Marko Devic.  - To jest ciężka sytuacja, my analizując to kilkakrotnie dochodzimy do tego, że faktycznie ta bramka była. Trzeba zwrócić uwagę, że sędzia miał seknudę, a oko ludzkie jest zawodne. Może asystent bramkowy mógł mieć chwilę słabości - powiedziała Figura.        Skrzywdzili Ukraińców i Chorwatów, jadą do domu                                 Czterech arbitrów gł...                                                        czytaj dalej  »        I dodała, że na boisku "była też inna przeszkoda". - Zawodnik który zagrał miał białą getrę, piłka też była biała. Słupki i siatka bramki też są białe - tłumaczyła.   Uczmy się   Sędzia zapewniła jednak, że taki błąd jak w przypadku Ukraińców to bardzo dobra nauka dla całego środowiska sędziowskiego. - To powinno być konstruktywne dla wszystkich sędziów i nas czegoś nauczyć. Błąd pana Kassai wpłynął na cały świat sędziowski i czegoś nas nauczył - zaznaczyła Figura.            Danny Welbeck walczy o piłkę z Marko Deviczem                                                                          Fot. PAP/EPA                                                                                      Wayne Rooney, Jewhen Chaczeridi                                                                          Fot. PAP/EPA                                                                                      Wayne Rooney, Anatolij Tymoszczuk                                                                          Fot. PAP/EPA                                                                                      Jewhen Haczeridi, Wayne Rooney                                                                          Fot. PAP/EPA                                                                                      Steven Gerrard i James Milner walczą o piłkę Jewhenem Konoplanką                                                                          Fot. PAP/EPA                                                                                      Oleh Gusew, Wayne Rooney, Jewhen Kaczeridi                                                                          Fot. PAP/EPA                                                                                      Angielscy kibice podczas meczu                                                                          Fot. PAP/EPA                                                                                      Danny Welbeck, Jaroslaw Rakicki                                                                          Fot. PAP/EPA                                                                                      Ashley Cole, Andrij Jarmolenko                                                                          Fot. PAP/EPA                                                                                      Danny Welbeck, Denis Harmasz                                                                          Fot. PAP/EPA                                                                                      Joleon Lescott, Artem Milewski                                                                          Fot. PAP/EPA                                                                                      Joleon Lescott, Artem Milewski                                                                          Fot. PAP/EPA                                                                                      Huśtawka emocji w Doniecku                                                                           Fot. PAP/EPA                                                                                      Broni Joe Hart                                                                           Fot. PAP/EPA                                                                                      Andiej Jarmolenko i Wayne Rooney                                                                          Fot. PAP/EPA                                                                                      Marko Devic i Ashley Cole                                                                          Fot. PAP/EPA                                                                                      Rooney zdobywa bramkę                                                                          Fot. PAP/EPA                                                                                      Rooney cieszy się ze zdobytej bramki                                                                          Fot. PAP/EPA                                                                                      Terry wybija piłkę zza linii bramkowej                                                                          Fot. PAP/EPA
Prezydent USA Barack Obama, komentując dane z rynku pracy podkreślał, że w Stanach Zjednoczonych ciągle powstają nowe miejsca pracy, choć nie w tempie, które może satysfakcjonować. Natychmiast zareagował jego rywal, republikanin Mitt Romney.                         Biznes utworzył ponad 4,4 mln nowych miejsc pracy w ciągu ostatnich 28 miesięcy, w tym 500 tys. w produkcji. To krok we właściwym kierunku.    Barack Obama    Bezrobocie w USA w czerwcu utrzymywało się na poziomie 8,2 proc., czyli pozostawało niezmienione od maja - podało w komunikacie w piątek amerykańskie ministerstwo pracy. Ekonomistów najbardziej rozczarowały informacje o tym, że w czerwcu utworzono tylko 80 tys. miejsc pracy.   Obama w Poland   Prezydent Barack Obama w przemówieniu w miejscowości Poland w Ohio, która znalazła się na trasie jego podróży wyborczej po dwóch stanach, powiedział, że wzrost zatrudnienia w sektorze prywatnym, chociaż powolny, to krok w dobrym kierunku.      Czy wskaźnik bezrobocia powyżej 8 procent jest satysfakcjonujący? Tak być nie musi. Amerykanie zasługują na więcej. To w końcu musi się skończyć.    Mitt Romney    - Biznes utworzył ponad 4,4 mln nowych miejsc pracy w ciągu ostatnich 28 miesięcy, w tym 500 tys. w produkcji. To krok we właściwym kierunku - stwierdził Obama. Zaznaczył, że "gospodarka powinna rosnąć szybciej, aby więcej ludzi znalazło pracę".  Z ostatnich danych wynika, że ciągle bez pracy pozostaje 12,7 mln Amerykanów; prawie 41,9 proc. - od sześciu miesięcy i dłużej.   "Za duże ubóstwo"   Republikański kandydat na prezydenta Mitt Romney piątkowe dane z rynku pracy wykorzystał, by skrytykować działania urzędującego prezydenta. Romney, który przebywa na wakacjach w stanie New Hampshire, przerwał urlop i pojawił się przed telewizyjnymi kamerami w niecałe 90 minut po opublikowaniu rządowych danych na temat bezrobocia.  - Polityka prowadzona przez prezydenta po raz kolejny nie zapewniła Amerykanom pracy i to on jest za to odpowiedzialny - powiedział Romney. Przypomniał, że wskaźnik bezrobocia powyżej 8 procent utrzymuje się od ponad 41 miesięcy. Stwierdził, że stagnacja na rynku pracy wpływa na obniżenie poziomu życia mieszkańców USA.        Obamobus ruszył w objazd.  Romney celuje dalej. W Polskę                                 W trasę po USA wyrus...                                                        czytaj dalej  »        - Rodziny z trudem wiążą koniec z końcem. W Ameryce jest dzisiaj za duże ubóstwo - powiedział republikański kandydat do Białego Domu. - Czy wskaźnik bezrobocia powyżej 8 procent jest satysfakcjonujący? Tak być nie musi. Amerykanie zasługują na więcej. To w końcu musi się skończyć - dodawał Romney.   Kiepskie dane złe dla Obamy   Odsetek Amerykanów dostrzegających poprawę gospodarczą w czerwcu spadł poniżej 20 proc., po raz pierwszy od jesieni ubiegłego roku - wynika z ostatniego sondażu AP-GfK.  Analitycy podkreślają, że tempo tworzenia nowych etatów spada od trzech miesięcy. W pierwszym kwartale tego roku powstało 226 tysięcy miejsc pracy.  - Ciągle jesteśmy w środku bardzo długiego i wolnego procesu uzdrawiania gospodarki po zapaści na rynkach finansowych z 2008 roku - ocenił Nigel Gaul, główny ekonomista IHS Global Insight. Zaznaczył, że amerykańską gospodarkę spowalnia niespokojna sytuacja na globalnym rynku, w tym problemy strefy euro.
Kiedyś kufry i siodła, teraz słynna światowa marka                                              Ta wystawa to hit sezonu - w paryskim Muzeum Sztuki Użytkowej można podziwiać dorobek założyciela marki Louis Vuitton i projekty obecnego jej projektanta, Marca Jacobsa. Na dwóch piętrach pokazano zarówno pochodzące z XIX wieku kufry i siodła, jak i najnowsze projekty ubrań, które trafią do sklepów dopiero w przyszłym sezonie. Na uroczyste otwarcie wystawy tłumnie stawiły się gwiazdy, m.in Catherine Deneuve, Kristen Stewart i Gwyneth Paltrow.                    Co łączy XIX-wiecznego wytwórcę luksusowych walizek i jednego z najbardziej kreatywnych projektantów XXI wieku? Wystawa w Muzeum Sztuki Użytkowej w Paryżu, którą można odwiedzać od dziś do 16 września.    Ekspozycja  Louis Vuitton – Marc Jacobs  to zestawienie 15-letnich dokonań obecnego dyrektora kreatywnego francuskiej marki i jej założyciela. Zaczyna się od skromnych początków z XIX-wiecznymi kuframi i siodłami ze słynnym logo, a kończy na opowieści o tym, jak marka przekształciła się w jeden z najważniejszych domów mody na świecie, z ubiegłorocznym przychodem w wysokości 2,5 mld euro.           Dwa piętra historii mody   Historie Vuittona i Jacobsa są splecione, choć obaj pochodzą z różnych wieków - jako dowód w pierwszym pokoju kuratorzy powiesili ich portrety obok siebie, by pokazać, że mają ze sobą więcej wspólnego niż się wydaje.    - Obaj są wizjonerami i obaj żyli i tworzyli w czasach, gdy moda była w decydującym momencie w historii. Louis Vuitton stanął w obliczu industrializacji XIX wieku i podróży pociągiem, a Marc Jacobs musiał sobie poradzić ze zmianą wymagań wobec mody, która po raz pierwszy stała się marketingowym i zglobalizowanym produktem - powiedziała na otwarciu Pamela Golbin, kustosz paryskiego muzeum.    Pierwsze piętro w Musée des Arts Décoratifs poświęcone jest oryginalnym projektom sięgającym 1854 roku, gdy na rue Saint-Honoré powstał pierwszy butik. Pudła na kapelusze, walizki na kosmetyki, kufry duże i małe, walizki, a nawet rozkładane metalowe łóżko obrazują niezwykłe zapotrzebowanie w tamtych czasach na eleganckie bagaże. Normą w XIX wieku było to, że bogata paryżanka zabierała 30 pakunków ze strojami w podróż modnym wówczas Orient Expressem. Elegantki kompletowały garderobę u Charlesa Frederica Wortha, a walizy i kufry u Luis Vuittona.      Drugie piętro zajmują najbardziej znane projekty Jacobsa, który w 1997 roku został pierwszym projektantem mody w historii wiekowej marki, która do tej pory produkowała wyłącznie wyroby ze skóry. Jego zadaniem było stworzenie kolekcji ubrań dla kobiet i mężczyzn, a także linię akcesoriów.    Amerykanin zaczął od szoku - tradycyjną koniczynkę pokrył graffiti, a potem japońską mangą (we współpracy z artystą Takashim Murakami). Od tamtej pory modernizacja klasyki rodem z XIX wieku opanowała także sklepy i kampanie reklamowe marki. A produkty z logo LV stały się najczęściej kopiowanymi na świecie.    - Ten radykalny lifting był konieczny. Kolorowe magazyny mody, Internet i globalizacja sprawiły, że dom mody, by nie zatonąć wśród konkurencji, musiał rozszerzać ofertę i robić wokół niej wielki hałas. Jacobs podjął to wyzwanie tak udanie, że sam stał się głośnym medialnym produktem - oceniła Golbin.     Z gwiazdami i bez manekinów   Cenione stylistki Katie Grand i Sam Gainsbury oraz producent pokazów mody Joseph Bennett zadbali o to, by ekspozycja nie była nudną prezentacją ubrań na manekinach. Są więc szklane gabloty, półki w formie foremek do ciastek, ściany z animacjami i projekcje filmów. - Chcieliśmy pokazać, jak silnie moda oddziałuje na społeczeństwo i kulturę - podsumowali.    Do domu można zabrać 300-stronicowy album przygotowany specjalnie na wystawę. Zawiera ponad 250 zdjęć z historii Vuittona i kosztuje 100 dolarów.       Louis Vuitton – Marc Jacobs  jest wielkim hitem. Na wernisażu stawiła się międzynarodowa śmietanka towarzyska, m.in. Catherine Deneuve, Charlotte Gainsbourg, Kristen Stewart, Gwyneth Paltrow, Sarah Jessica Parker, Dasza Żukowa, Lee Radziwiłł, a także projektanci mody Muccia Prada i Riccardo Tisci z Givenchy.    Jacobs powiedział: - Nie jestem nostalgiczny, jednak wystawa stała się dla mnie emocjonalnym doświadczeniem. Odżyły wspomnienia z czasów, gdy zaczynaliśmy z pięcioosobowym zespołem, a doszliśmy do 50. Przypominały mi się anegdoty, sytuacje i projekty. Ale największą radość czuję teraz, gdy widzę, że to wszystko już zrobiliśmy i zaczęliśmy pracować nad czymś nowym.   Agnieszka Kowalska\mtom
Camperem przez Rosję.  Będziemy całować polską ziemię                                               Wyjeżdżają z Europy i zdobywają Rosję. Przecierają szlaki i oczy ze zdumienia, bo rosyjski camping jest jak fatamorgana. Mimo to Rosjanie kuszą campingowymi targami, ministrowie rosyjskiego rządu wsiadają do camperów i dają przykład. Czy podróże w domu na kołach to przyszłość rosyjskiej turystyki?                    Na rosyjskich drogach campery to ciągle niezwykły widok. Tak podróżujący turyści są tam jak pionierzy na dzikim zachodzie - przecierają szlaki. Z bliska postanawiają sprawdzić jak wygląda Rosja.        Rosjanie opancerzą stację kosmiczną                                 Rosyjscy kosmonauci ...                                                        czytaj dalej  »        - Wioski, które mijaliśmy nie tak sobie wyobrażałam. Domki widać kiedyś były bardzo ładne z tymi ornamentami wokół okien, ale w tej chwili jest to zaniedbane - dziwi się turystka z Kalisza Małgorzata Borowska.   Prawie pustynia   Rosja jest dla turysów z camperów jednym z najbardziej egzotycznych krajów. Nie tylko ze względu na widoki zza okna. Podróżowanie takimi samochodami po Rosji wciąż jest dużym wyzwaniem. - Rosjanie mają niestety fatalne drogi. Jak wrócimy do Polski, to chyba będziemy całować polską ziemię - mówi turystka z Opoczna Krystyna Zalega.  Kłopot jest nie tylko z drogami. Ciągle brak parkingów i infrastruktury dla camperów. Rosyjskie kluby zrzeszające tego typu turystów oceniają, że w Rosji zarejestrowanych jest nie więcej niż 800 wozów tego typu.
Cannes czas zacząć. O Złotą Palmę znów bez Polaków                                              Dziś rozpoczyna się 65., jubileuszowy Międzynarodowy Festiwal Filmowy w Cannes. W konkursie głównym wystartują 22 tytuły mistrzów kina - m.in. Alaina Resnaise’a, Kena Loache’a, Davida Cronenberga, Michaela Hanekego, Waltera Sallesa. Filmy oceni jury, któremu przewodniczy włoski filmowiec Nanni Moretti. Festiwal potrwa do 27 maja.                    W tym roku lista nazwisk twórców, których filmy będą ubiegać się o Złotą Palmę, prezentuje się wyjątkowo imponująco. Dyrektor festiwalu Thierry Fremaux zadbał o to, by na jubileusz canneński trafili zarówno reżyserzy, którzy w przeszłości już triumfowali na Lazurowym Wybrzeżu, jak też twórcy mniej znani, ale warci promowania.    Obok tradycyjnie zaangażowanego kina Kena Loache’a, już po raz 11. prezentującego film w konkursie w Cannes, czy Cronenberga szokującego obyczajową śmiałością, publiczność zobaczy dramat wojenny nieznanego na Zachodzie białoruskiego dokumentalisty Sergieja Łoźnicy  We mgle .                           Bond będzie świętował 50-tke w Cannes                                 James Bond będzie ob...                                                        czytaj dalej  »        Festiwal otworzy zaś Amerykanin Wes Anders filmem  Moonrise Kingdom  - historią pary zakochanych 12-latków, którzy uciekając na pustynię, wywołują burzę w spokojnej osadzie. Jeśli dodamy, że lokalnego szeryfa gra tu Bruce Willis, Edward Norton jest liderem hufca harcerzy, zaś Bill Murray i Frances McDormand wcielają się w role rodziców dziewczyny, nie ma wątpliwości, że zapowiada się dobra zabawa.     Festiwal w Cannes musi być otwarty na nowe pomysły, pozostając wiernym swej przeszłości. Różnorodność to, coś, co najbardziej może go wzbogacić  - napisał w liście do gości festiwalowych dyrektor tej najważniejszej europejskiej imprezy filmowej Thierry Frémaux. Nam, pozostaje tradycyjnie już od kilkunastu lat wyrazić żal, iż i tym razem żaden z polskich filmów nie znalazł się w głównym konkursie.     Haneke, Loach i Cronenberg. Czyli konkurs różnorodny    Po ubiegłorocznym blamażu i uhonorowaniu Złotą Palmą najsłabszego filmu Terence’a Mallicka  Drzewo życia , (podczas projekcji publiczność wygwizdała reżysera), tegoroczny przewodniczący jury - twórca ambitnego, zaangażowanego kina Nanni Moretti, zapewne okaże się bliższy europejskim gustom niż  stuprocentowy Amerykanin Robert De Niro. Morettiemu, cenionemu włoskiemu reżyserowi i aktorowi, nagrodzonemu Złotą Palmą za  Pokój syna , w jury pomagać będą m.in. aktorzy Diane Kruger i Ewan McGregor, reżyser Alexander Payne i słynny kreator mody Jean Paul Gaultier.          Amerykańskie kino znów mocne . Walka o Złotą Palmę                                 22 filmy będą ubiega...                                                        czytaj dalej  »        Obok najbardziej  canneńskiego  reżysera, wspomnianego już Brytyjczyka Kena Loache’a z nowym filmem  The Angel’s Share , w konkursie znalazł się jeden z bardziej oryginalnych, współczesnych filmowców, Austriak Michael Haneke. Twórca  Pianistki  i zdobywca Złotej Palmy za  Białą wstążkę  w 2008 roku, pokaże dramat o parze 80-latków  Amour  z dawno niewidzianym w kinie Jeanem-Louisem Trintignantem.    Wyrafinowane artystycznie kino gwarantuje obecność w konkursie irańskiego filmowca Abbasa Kiarostamiego, (twórcy  Uniesie nas wiatr ) z filmem  Like Someone In Love . Z kolei Walter Salles, który doprowadził do renesansu brazylijskiego kina, twórca nominowanego do Oscara  Dworca nadziei , pokaże film  W drodze  - opowieść o przyjaciołach nieakceptujących współczesnego stylu życia, z pewnością poetycki jak jego wszystkie produkcje. Skrajnie odmienne od propozycji Brazylijczyka odważne kino twórcy głośnej  Muchy  Cronenberga, oparte na bestsellerowej prozie  Cosmopolis , to historia miliardera i bezwzględnego manipulatora, który zmienia się o 180 stopni w ciągu jednej nocy. Ten film będzie z pewnością przebojem kin choćby z uwagi na odtwórcę głównej roli – Roberta Pattinsona, znanego głównie z sagi  Zmierzch .    Sami Francuzi, jak na jubileusz przystało mają w konkursie m.in. starego mistrza Alaina Resnaisa (jednego z najważniejszych reżyserów tzw.  francuskiej nowej fali , twórcę arcydzieła  Hiroszima, moja miłość ). Zapewne skrajnie różne kino reprezentuje Amerykanin Lee Daniels, (reżyser oscarowego  Hey skarbie ), który w filmie  The Paperboy  obsadził w głównej roli  Zaca Efrona - gwiazdę  High School Musical .     Polskie akcenty w tle       Festiwal w Cannes musi być otwarty na nowe pomysły, pozostając wiernym swej przeszłości. Różnorodność to, coś, co najbardziej może go wzbogacić    Thierry Fremaux    Co roku próżno czekamy na polski tytuł ubiegający się o Złotą Palmę i rokrocznie przeżywamy rozczarowanie, pocieszając się najczęściej obecnością naszych młodych twórców, w towarzyszących głównemu konkursowi festiwalowych sekcjach. Tak jest i tym razem.    Do prestiżowej sekcji  Directors' Fortnight trafił  Portret z pamięci  w reżyserii Marcina Bortkiewicza, zrealizowany w ramach programu  30 minut  w Studiu Munka. To poruszająca historia chłopaka, który po zdanej maturze, otrzymaną w nagrodę kamerą zaczyna realizować dokument o swojej babci. Film stanowi studium rodziny zmagającej się z chorobą a sekcja, w której będzie pokazany, ma na celu odkrywanie nowych talentów z całego świata.    Z kolei za sprawą prestiżowego europejskiego programu  Producers On The Movie , do którego zakwalifikowała się polska producentka Marta Plucińska, zostanie pokazany w Cannes nowy film Piotra Trzaskalskiego  Mój rower .    Polskie kino fetowano w konkursie głównym ostatnio bodaj za czasów Krzysztofa Kieślowskiego, uwielbianego przez francuskich kinomanów. Co prawda w 2002 roku Złotą Palmę odebrał za  Pianistę  Roman Polański, ale film startował w konkursie jako koprodukcja francusko-polsko-brytyjska, nie do końca możemy więc to zwycięstwo, traktować jako wyłącznie  nasze .     Na 65 urodziny Nicole Kidman i Bertolluci         Nicole Kidman będzie księżną                                 Nicole Kidman zagra ...                                                        czytaj dalej  »        Tegoroczny festiwal w Cannes, z racji okrągłego jubileuszu, będzie miał szczególnie bogatą oprawę. Główne uroczystości zapowiedziano na niedzielę 20 maja. W tym dniu pojawi się w Cannes wyjątkowo liczna plejada gwiazd. Po czerwonym dywanie przejdą m.in. twórca oscarowego  Rozstania , irański reżyser Asghar Farhadi (który odbierze nagrodę EU MEDIA Prize) oraz Nicole Kidman, grająca w pozakonkursowym filmie  Hemmingway and Gellhorn .    Jak zwykle atrakcją festiwalu będą także pokazy specjalne. Na jednym z nich odbędzie się projekcja zapowiadanego u nas dokumentu o twórcy  Pianisty  -  Roman Polański . Film jest zapisem osobistej rozmowy reżysera z przyjacielem Andrew Braunsbergiem, jaką Polański odbył podczas domowego aresztu w Gstaad. W tym samym cyklu blok filmów Bernardo Bertolucciego wraz z jego najnowszym obrazem  Ja i ty .    Międzynarodowy Festiwal Filmowy w Cannes odbywa się we Francji od 1946 r., a prestiż Złotej Palmy porównywalny jest z rangą Oscarów.    Justyna Kobus   /kcz//bgr
Polski dług ma się kurczyć, europejski spuchł                                              Już w tym roku relacja długu publicznego do PKB, według definicji krajowej, może spaść poniżej 50 proc. - poinformował minister finansów. Tendencji spadkowej Jacek Rostowski spodziewa się również w nadchodzących latach. Znaczenie gorsze wiadomości napływają ze strefy euro, gdzie dług publiczny w 2011 r. osiągnął najwyższy poziom w historii wspólnej waluty.                    Rostowski mówił na konferencji prasowej, że relacja długu publicznego do PKB nie tylko nie przekroczy progu 55 proc., ale w nadchodzących latach będzie spadać.          Rząd oddłużył Polskę przed terminem o 2,25 mld zł                                 Ministerstwu Finansó...                                                        czytaj dalej  »        - W przyszłym roku, może przy bardzo sprzyjających warunkach nawet w tym roku, ta relacja państwowego długu publicznego według definicji krajowej będzie poniżej progu 50 proc. Spada także relacja długu do PKB według definicji Unii Europejskiej (...). Ten poziom jest nieco wyższy niż według definicji krajowej, ale spada w podobnym tempie, i będzie poniżej 50 proc. już w 2015 r. - mówił szef resortu finansów.     Strefa euro tonie w długach   Tak dobrymi wynikami nie mogą się natomiast pochwalić europejskie kraje, które łączy wspólna waluta. Dług publiczny strefy euro wzrósł w ub. r. do najwyższego poziomu w jej historii.    Dług publiczny 17 krajów strefy wyniósł w 2011 r. 87,2 proc. PKB wobec 85,3 proc. PKB w 2010 r. - wynika z danych UE opublikowanych w poniedziałek.    Najbardziej zadłużeni są Grecy. Dług publiczny tego kraju, najwyższy w strefie euro, wyniósł 165,3 proc. PKB. Z kolei najlepiej radzą sobie Estończycy - ich dług to tylko 6 proc. PKB.   mon//bgr/k
Za 600 milionów euro brytyjski fundusz inwestycyjny Permira sprzedał jeden z najsłynniejszych domów mody na świecie - Valentino. Jak piszą biznesowe media, kupcem jest prawdopodobnie emir Kataru, który wraz z rodziną królewską i należącą do niej spółką Qatar Investment Authority kontroluje m.in. luksusowy dom towarowy Harrods.                    "Włoski dom mody Valentino został sprzedany niezależnemu funduszowi inwestycyjnemu, którego nazwa nie została ujawniona. Brytyjska firma Permira sprzedała go za sumę od 550 do 600 mln euro" - napisał "Financial Times".  Brytyjska stacja Sky News, a także biznesowe media, informują, że najprawdopodobniej kupcem jest emir Kataru, szejk Hamad ibn Chalifa as-Sani. Królewska rodzina katarska od dłuższego czasu prowadziła zaawansowane rozmowy z Permirą, która zarządzała Valentino od 2007 roku.            Pokaz Valentino haute couture, jesień - zima 2012/2013                                                                          Fot. materiały prasowe                                                                                      Pokaz Valentino haute couture, jesień - zima 2012/2013                                                                          Fot. materiały prasowe                                                                                      Pokaz Valentino haute couture, jesień - zima 2012/2013                                                                          Fot. materiały prasowe                                                                                      Pokaz Valentino haute couture, jesień - zima 2012/2013                                                                          Fot. materiały prasowe                                                                                      Pokaz Valentino haute couture, jesień - zima 2012/2013                                                                          Fot. materiały prasowe                                                                                      Pokaz Valentino haute couture, jesień - zima 2012/2013                                                                          Fot. materiały prasowe                                                                                      Pokaz Valentino haute couture, jesień - zima 2012/2013                                                                          Fot. materiały prasowe                                                                                      Pokaz Valentino haute couture, jesień - zima 2012/2013                                                                          Fot. materiały prasowe                                                                                      Pokaz Valentino haute couture, jesień - zima 2012/2013                                                                          Fot. materiały prasowe                                                                                      Pokaz Valentino haute couture, jesień - zima 2012/2013                                                                          Fot. materiały prasowe                                                                                                                                                                    Emir planował dołączyć włoską gwiazdę krawiectwa do swojego pakietu luksusowych brandów, które kontroluje za pośrednictwem należącej do niego spółki Qatar Investment Authority; m.in. od 2010 roku należy do niego m.in. londyński dom towarowy Harrods (kupiony za 1,5 mld funtów). Jak podaje Sky News, emir Kataru w najbliższym czasie planuje nabyć też inną włoską markę - M Missoni, która jest tańszą linią Missoni.                             Permira odmówiła komentarza i nie potwierdziła doniesień mediów. Jedynie prezes Valentino Fashion Group i domu mody Valentino, Stefano Sassi, oświadczył: - Valentino odnotował rosnące zainteresowanie kilku potencjalnych nabywców. Twórcza wizja projektantów Marii Grazii Chiuri i Pierpaolo Piccioli oraz stały wzrost wyników spółki wygenerowały dużą wartość domu mody.   Gwiazdy uratowały markę   Permira kupiła Valentino 5 lat temu w składzie holdingu Red &amp; Black, razem z marką Hugo Boss - za 3,4 mld euro. Jednak z powodu odejścia na emeryturę założyciela Valentino Garavani oraz recesji i dekoniunktury na rynku dóbr luksusowych, dom mody coraz bardziej tracił na znaczeniu, a jego dług urósł do 2,3 mld euro.                             By ratować inwestycję rozdzielono Valentino od Bossa, zatrudniono też duet Chiuri i Piccoli, którzy jako dyrektorzy kreatywni są odpowiedzialni za renesans marki. Dziś ich projekty są cenione przez branżę mody i przez gwiazdy, m.in. Florence Welch, Keirę Knightley, Scarlett Johansson i Nicole Kidman, co przełożyło się na rosnące zyski.  W ubiegłym roku przychody Valentino wyniosły ponad 300 mln euro, co było 300-procentowym wzrostem w porównaniu z rokiem 2010.  Jak pisze "Financial Times", Permira pozostanie właścicielem Bossa, gdzie miała pakiet kontrolny.   Taylor, Kennedy, Loren i... Polka   Dom mody Valentino został założony w 1959 roku w Rzymie. Garavani ubierał najpiękniejsze kobiety świata: królowe,  księżniczki, gwiazdy filmowe i żony wpływowych mężczyzn - m.in. Liz Taylor, Jackie Kennedy, Sophię Loren. Wiele jego  sukni przeszło do historii mody.  W 1998 roku sprzedał firmę za około 300 mln dolarów, ale wciąż pozostawał jej głównym projektantem. W 2007 roku przeszedł na emeryturę.  W nadchodzącym sezonie jesień-zima 2012-13 projekty jego następców będzie reklamować Polka - modelka Monika Jagaciak.            Valentino                                                                          Fot. materiały prasowe                                                                                      Valentino                                                                          Fot. materiały prasowe                                                                                      Valentino                                                                          Fot. materiały prasowe                                                                                      Valentino                                                                          Fot. materiały prasowe                                                                                      Valentino                                                                          Fot. materiały prasowe                                                                                      Valentino                                                                          Fot. materiały prasowe                                                                                      Valentino                                                                          Fot. materiały prasowe                                                                                      Valentino                                                                          Fot. materiały prasowe
W Londynie zatrzymano podejrzanych o terroryzm                                               Podczas rutynowej kontroli brytyjska policja znalazła w jednym z samochodów m.in. broń palną i niebezpieczne narzędzia. Zatrzymano siedmiu mężczyzn, którzy podejrzani są o terroryzm.                           Antyterroryści na autostradzie. Podejrzana substancja w autobusie                                 Brytyjska policja w ...                                                        czytaj dalej  »        Podejrzani o zlecanie, przygotowywanie aktów terroryzmu i podżeganie do nich mężczyźni mają od 22 do 43 lat.  Trzech z nich brytyjska policja zatrzymała we wtorek rano, trzech innych w środę wieczorem, a jednego w czwartek.  Do aresztowań doszło w następstwie rutynowej kontroli pojazdu, w którym znaleziono broń palną, niebezpieczne narzędzia i inne materiały. Doprowadziło to do zatrzymania kierowcy, pasażera i innych podejrzanych.  Brytyjska policja jest szczególnie wrażliwa na możliwość zajścia aktów terroryzmu z powodu rozpoczynających się 27 lipca igrzysk olimpijskich w Londynie. Z tego powodu w Wielkiej Brytanii zapowiadane są bezprecedensowe środki bezpieczeństwa: zostanie zmobilizowanych ok. 40 tys. agentów bezpieczeństwa, którzy będą wspierani przez wywiad.
Buduje z cegieł z rozbiórki. Dostał architektonicznego Nobla                                              - To podkreślenie znaczenia Chin w dzisiejszej architekturze i urbanistyce. W nadchodzących dekadach sukces, jaki można osiągnąć w tym kraju, będzie jednocześnie sukcesem ludzkości - uzasadniło swój wybór jury, przyznając Nagrodę Pritzkera 49-letniemu Wang Shu. To pierwszy Chińczyk, który został laureatem nagrody zwanej  architektonicznym Noblem  i jeden z najmłodszych. 100 tys. dol. nagrody odbierze 25 maja podczas ceremonii w Pekinie.                    Zwycięstwo Wang Shu to kolejny dowód na to, że jury Pritzkera zamiast nagradzać za międzynarodową sławę i bombastyczne projekty, woli doceniać architekturę lokalną, której twórca projektuje głównie w okolicach miejsca swojego zamieszkania.                 - Tegoroczny laureat wykracza swoimi dziełami poza odwieczny spór: szanować lokalność i tradycję, czy dać ponieść się nowoczesności? Architektura Shu jest głęboko zakorzeniona w lokalnym kontekście i jednocześnie współczesna i uniwersalna. To ponadczasowe działa mistrza – mówił Peter Palumbo, przewodniczący jury Pritzker Prize, ogłaszając wyniki.     Sześciany w połowie zatopione w wodzie   Projekty Chińczyka powstają w kontrze do gigantycznych inwestycji w jego ojczyźnie. Podczas gdy gwiazdy architektury prześcigają się na rozmiar i chcą, żeby ich budynki zdominowały okolicę i stały się słynne na cały świat, Shu robi wszystko, by jego projekty w jak najmniejszym stopniu zakłócały krajobraz. Co w niezwykle dynamicznie rozrastających się i modernizowanych Chinach jest bardzo ważne i równie trudne.                 Do tego, tegoroczny zwycięzca w sypiących pieniędzmi na wielkie inwestycje Chinach projektuje tak, żeby korzystać z surowców naturalnych i wykorzystywać materiały pozostałe po rozbiórce obiektów, które stały na miejscu jego nowych inwestycji. Tak było m.in. w Hangzou, gdzie do budowy kampusu tamtejszej Akademii Sztuk Pięknych wykorzystał 2 miliony ceramicznych dachówek pozostałych po tradycyjnych domach. Wykorzystuje też cegły i drewno z rozbiórki.    - Wszędzie widać, że współcześni architekci nie dbają o materiały. Chcą tylko nowe budynki, tylko nowe rzeczy. Tymczasem pomijają to, co jest cenne: pamięć, tradycję, ludową kulturę. To wszystko jest w środku starych budynków, które burzą. Ja jako architekt próbuję coś z tym zrobić - wyjaśnił w wywiadzie dla  New York Timesa .    Wykształcony w Chinach (z wyróżnieniem skończył Nanjing Institute of Technology) za swoją największą ambicję uznał przywracanie do pracy lokalnych rzemieślników. - Staram się połączyć rękodzieło z nowoczesnymi technologiami. Nie interesuje mnie bezduszna architektura jaka jest dzisiaj praktykowana – zapewnia.                 Dlatego niechętnie tworzy wysokie budynki, woli te w intymnej skali, stopione z naturą, np. jeden z jego projektów ma formę skupiska małych sześcianów zatopionych w połowie w wodzie. A całość w zgodzie z tradycją feng shui.    Architekturę porównuje do tworzenia chińskiego ogrodu. - Wymaga to zdolności do bycia elastycznym, improwizacji i rozwiązywania nieoczekiwanych problemów - wyjaśnia. Zaś proces projektowania - do tradycyjnego chińskiego malarstwa. Przez około tydzień konstrukcja budynku materializuje się w jego głowie. - Ale np. pomysł na Muzeum Historyczne w Ningbo przyszedł w jedną noc, kiedy nie mogłem spać. Wstałem z łóżka i zacząłem rysować ołówkiem: struktura, rozmiary, lokalizacje i inne aspekty. A potem piłem herbatę - wspomina.                  Dostanie 100 tys. dolarów   Mimo młodego jak na architekta wieku, 49-letni Shu ma już bogate doświadczenie: projektuje zarówno budynki użyteczności publicznej, jak i mieszkaniowe. Jego najważniejsze dzieła to - obok ogromnego projektu Chińskiej Akademii Sztuk Pięknych w Hangzhou - Dom Ceramiczny w Jinhua, Pięć Rozproszonych Domów w Ningbo, Muzeum Sztuki Współczesnej w tym samym mieście i biblioteka w Suzhou.    - Moje praca jest bardziej  przemyślana  niż  zbudowana . To wynik moich humanistycznych zainteresowań. Chciałem być artystą lub pisarzem, ale moi rodzice (ojciec stolarz i muzyk amator oraz matka nauczycielka i bibliotekarka) naciskali na nauki ścisłe, więc poszedłem na kompromis i wybrałem architekturę - tłumaczy  New York Times .      W 1997 roku, po 10 latach pracy dla innych biur architektonicznych, założył własne studio. Amateur Architecture Studio prowadzi razem z żoną, Lu Wenyu w rodzinnym mieście Hangzhou. Wybrał nazwę, która miała podkreślać  spontaniczność, ekstremalność i amatorstwo  jego pracy. - Amatorstwo rozumiem jako sytuację, w której pracuję nie dla zysku, ale dla własnej satysfakcji i rozwoju - tłumaczy przewrotnie.    Nagrodę Pritzkera - czek na 100 tys. dolarów oraz odlany z brązu medal z wygrawerowanymi trzema zasadami architektury według Witruwiusza: trwałość, użyteczność, piękno - odbierze podczas ceremonii, która odbędzie się 25 maja w Pekinie.                 - Każdy architekt marzy o nagrodzie. Jestem szczęśliwa za niego – powiedziała  Guardianowi  jego żona po ogłoszeniu wyników Pritzker Prize 2012. Wang przebywa obecnie w USA, gdzie prowadzi wykłady i nie ma czasu na kontakt z mediami.     Talent, wizja, zaangażowanie   Pritzker Prize ufundowana została w 1979 r. przez Jeya i Cindy Pritzkerów, właścicieli m.in. sieci hoteli Hyatt. Nie bez powodu jest nazywana architektonicznym Noblem - jest to nie tylko najważniejsza nagroda, jaką może dostać architekt, ale też sam proces nominacji i wyboru laureata wzorowany jest na procedurach Szwedzkiej Akademii Nauk.                 Nagrodą honoruje się architektów za całokształt twórczości, która powinna być  mieszanką talentu, wizjonerstwa i zaangażowania . Laur przyznaje się tym twórcom, którzy w swoich projektach umieją połączyć idee humanistyczne i artystyczne.    Lista laureatów Nagrody Pritzkera - jest ich już 35. - pokrywa się z listą najważniejszych współczesnych architektów. Są na niej: Philip Johnson, Oscar Niemeyer, Tadao Ando, Frank Gehry, Rem Koolhaas, Zaha Hadid, Herzog &amp; de Meuron, Norman Foster i duet SANAA. W ub.r. laureatem został Portugalczyk Eduardo Souto de Moura.   am/fac/k
Zatonęła łódź z imigrantami. Trwają poszukiwania                                              Australijscy ratownicy próbują zlokalizować łódź z nielegalnymi imigrantami, która wysłała sygnał ratunkowy u wybrzeży Indonezji. Na pokładzie może znajdować się nawet 180 osób - podał Australijski Urząd Bezpieczeństwa Morskiego (AMSA).                    Urząd ten został poinformowany w środę rano lokalnego czasu (we wtorek wieczorem czasu polskiego), że jednostka jest w niebezpieczeństwie i nabiera wody. Przeładowana łódź znajduje się najpewniej ok. 110 km na południe od zachodniej części Jawy.                Dryfowali po Adriatyku. Uratowali ich Chorwaci                                 Chorwacka straż przy...                                                        czytaj dalej  »        Poszukiwania prowadzą dwa statki marynarki wojennej - pisze dziennik "The Australian" na stronie internetowej.   Na pokładzie mogło być nawet 180 osób   Według wstępnych informacji na pokładzie jest od 130 do 180 uchodźców, którzy najpewniej próbowali dopłynąć do Wyspy Bożego Narodzenia, by prosić tam o azyl.  We wtorek władze Indonezji i Australii zobowiązały się zacieśnić współpracę w walce z przemytem ludzi. Dyskusja o problemie przemytu ludzi wzmogła się po dwóch wypadkach, do których doszło w ciągu ostatniego miesiąca na wodach między terytoriami obydwu państw.  Ponad 90 osób uznaje się za zaginione po katastrofie, do której doszło 21 czerwca u wybrzeży Wyspy Bożego Narodzenia. Tydzień później w tej samej okolicy zatonął kuter wiozący ok. 130 osób; cztery osoby są zaginione.  Australia jest częstym celem podróży szukających azylu imigrantów. Uchodźcy z krajów takich jak Afganistan, Irak czy Sri Lanka podróżują zwykle najpierw do Indonezji. Następnie, najczęściej przeładowanymi łodziami rybackimi, płyną do Wyspy Bożego Narodzenia, zamorskiego terytorium Australii, i stamtąd na kontynent australijski
Czy  corsa  rymuje się z  Warsaw ? Poznaj hymny reprezentacji                                               Polacy mają  Koko Euro Spoko , a o czym mówią oficjalne piosenki innych reprezentacji? Irlandczycy przerobili swój wielki przebój  Rocky Road to Dublin  i śpiewają o  wyboistej drodze do Polski , Anglicy zapewniają, że wygrają, a Hiszpanie - że zanim umrą, pokażą twarz wojowników.                     W czwartek Irlandia przegrała z Hiszpanią 0:4. Ale Gdańsk do późnych godzin rozbrzmiewał śpiewem kibiców z Zielonej Wyspy. Jeszcze podczas meczu na stadionie można było usłyszeć "Fields of Athenry", balladę wykonywaną przez zespół The Dubliners. Oficjalną piosenką Irlandczyków jest jednak "Rocky Road to Poland". Wykonują ją artyści ze wspomnianej grupy The Dubliners, a także The Coronas, Damien Dempsey, Bressie i, na dokładkę, wszyscy piłkarze irlandzkiej kadry.               Tekst ułożyli wspólnie słuchacze radia Today FM, którzy nadsyłali swoje propozycje do programu. Tak powstała kompilacja, która stała się oficjalnym hymnem reprezentacji. "Wyruszyliśmy do Polski z nadzieją w sercach/Możemy zdobyć trofeum/Jesteśmy częścią armii Trapattoniego" - śpiewają Irlandczycy. W refrenie powtarza się zdanie, które okazało się niestety nieprawdą: "Nigdy nie pokonacie Irlandczyków". Artyści zachęcają też do nauczenia się polskiej gramatyki i rymują "opel corsa" z "Warsaw".   Wiara, nadzieja i puchar   Piosenkę Anglików "Sing 4 England" wykonuje Chris Kamara, były piłkarz, a obecnie prezenter Sky Sports. Zaczyna stwierdzeniem, że "Minęło zbyt wiele lat, to jest nasz czas, by udowodnić, że się mylicie. Wygramy, jeśli będziemy silni. Inni mówią, że jesteśmy za słabi, ale jeśli będziemy mieć trochę szczęścia, przywieziemy do domu puchar". Kamara zapewnia też, że o Anglii "usłyszy cały świat". Na razie "synowie Albionu" zremisowali 1:1 z Francją. Dziś czeka ich mecz ze Szwecją.               Rosyjska oficjalna piosenka "This is our Game" ("Eto nasza igra") zaczyna się, jak przystało na naszego wschodniego sąsiada, z rozmachem. Przed dobrą minutę słuchacz raczony jest dźwiękami marsza bez słów, do którego muzykę wykonuje cała orkiestra symfoniczna. Potem włącza się chór dziecięcy i dwóch podstarzałych artystów (oraz jeden młody), którzy śpiewają o wierze, miłości i zasadzie "jeden za wszystkich, wszyscy za jednego".               Hymn Ukrainy jest w Polsce dobrze znany. "Wboliwaj", czyli "Kibicuj" to hit napisany przez 28-letniego amatora z Żytomierza. W nagrodę dostał 50 tys. dol., a profesjonalne studio nagraniowe zafundowało mu nakręcenie teledysku. Utwór, utrzymany w popowo-dyskotekowej stylistyce jest wesoły i radosny.                "Umrę wiedząc, że jestem wojownikiem"    Hiszpańska piosenka "No hay 2 sin 3" (Nie ma 2 bez 3), wykonywana przez Davida Bisbala oraz zespół Cali &amp; el Dandee zaczyna się od przypomnienia goli hiszpańskiej reprezentacji. Tekst, jak na hymn piłkarski, jest dość dramatyczny: "Takie jest życie i jeśli mam umrzeć, umrę wiedząc, że jestem wojownikiem". W refrenie powraca jednak swojski futbol: "Ręce w górę, wbij gola!".               Szwedzki hymn "Vi mot varlden" nie zebrał pochlebnych opinii po drugiej stronie Bałtyku ani w Europie. Utwór, wykonywany przez punk-rockowy zespół Neverstore, mówi bowiem, że "jesteśmy przeciw światu". Ale wspomina też o sile, przezwyciężaniu przeszkód i wykorzystywaniu szans, czyli tym, co dla piłki nożnej najbardziej charakterystyczne.               Niemcy postawili w swoim hymnie "Fur Nichts auf Dieser Welt" na wiarę i nadzieję w zwycięstwo. Na razie - bardzo prawdopodobne, bo nasi sąsiedzi zza Odry mają komplet punktów. "Za nic w świecie nie przyznamy się do porażki. W takie dni rodzą się gwiazdy. Wiedz, że droga prowadzi nas do celu, nawet gdy nie jest to łatwe" - śpiewa Roger Cicero.  Na tym tle rodzime "Koko" wygląda dość podobnie pod względem słów: jest i o golach, i dzielnych chłopcach, i piłce. Ale trudno nie zauważyć, że urocze panie z zespołu Jarzębina znacznie różnią się od innych wykonawców. Czy są lepsze? Oceńcie sami!      Sonda   zamknij  Która piosenka na Euro 2012 jest najlepsza?            polska     irlandzka     angielska     hiszpańska     niemiecka     rosyjska     ukraińska     szwedzka     inna    Głosuj       Sonda   zamknij  Która piosenka na Euro 2012 jest najlepsza?      Wyniki głosowania   24%   polska    24%        60%   irlandzka    60%        1%   angielska    1%        3%   hiszpańska    3%        2%   niemiecka    2%        2%   rosyjska    2%        5%   ukraińska    5%        1%   szwedzka    1%        2%   inna   2%       Oddanych głosów:  518        zobacz wyniki
Wrak późną jesienią w Polsce? Seremet: Są nadzieje                                              Prokurator generalny Andrzej Seremet powiedział, iż są nadzieje, że wrak Tu-154 wróci do Polski późną jesienią. W przyszłym tygodniu ma on się spotkać z prokuratorami, którzy w tej sprawie rozmawiali w Moskwie z przedstawicielami rosyjskiego Komitetu Śledczego.                       - Wiem już, że jeśli chodzi o określenie terminu zwrotu wraku samolotu,  to strona rosyjska podtrzymuje swoje stanowisko, że może to nastąpić z  chwilą zakończenia prowadzonego przez Rosjan śledztwa - powiedział  Seremet. Dodał, iż zgodzono się na przystąpienie do rozmów dotyczących  organizacji, logistyki sprowadzenia szczątków. Jak mówił ma powstać  swego rodzaju "mapa drogowa" tych działań. Pytany, kiedy to może  nastąpić, powiedział, iż nie chce rozbudzać niepotrzebnych emocji, ale  sądzi, iż są pewne nadzieje, że może to nastapić "późną  jesienią".         Jak przetransportować wrak Tu-154? Eksperci jadą do Smoleńska                                 W najbliższym czasie...                                                        czytaj dalej  »        Rozmowy w Moskwie   Kwestia przekazania do Polski wraku Tu-154 była jednym z głównych    tematów zakończonych w czwartek w Moskwie rozmów między polskimi    prokuratorami i przedstawicielami rosyjskiego Komitetu Śledczego. Efekt    tych rozmów Seremet ma poznać w przyszłym tygodniu, kiedy spotka się z    polskimi prokuratorami.   Logistyka transportu   Seremet powiedział również, że po sprowadzeniu do Polski wrak, który jest własnością ministerstwa obrony narodowej, pozostanie w dyspozycji wojska z możliwością - jeśli zajdzie taka konieczność - dodatkowych badań np. przez prokuratorów czy biegłych. Zwrócił również uwagę, że gabaryty szczątków mogą utrudniać jego przewóz do Polski, dlatego potrzebna jest odpowiednia logistyka transportu. Jak mówił, prokuratorzy wojskowi sugerują użycie transportu kolejowego. Ma to ograniczyć do minimum ewentualną potrzebę przecinania elementów samolotu. Wrak - do czasu zakończenia "polskiego śledztwa" - miałby być przechowywany w wojskowych hangarach.   Brak"dalekosiężnych planów"         Rosjanie: Nie myliśmy wraku                                 Wrak Tu-154M nie był...                                                        czytaj dalej  »        Rzecznik MON Jacek Sońta pytany, gdzie wojsko zamierza umieścić wrak po zakończeniu  czynności prowadzonych przez polskich prokuratorów, odparł, że "resort nie ma obecnie dalekosiężnych planów w tej kwestii". Dopytywany o propozycje zgłaszane m.in. przez poprzedniego szefa MON Bogdana Klicha, by szczątki samolotu ulokować w Muzeum Wojska Polskiego odparł, że jest to niewykluczone.   "Zgrzyt w relacjach polsko-rosyjskich"   W kwietniu w wywiadzie dla PAP minister sprawiedliwości Jarosław Gowin mówił, iż fakt, że po dwóch latach od katastrofy smoleńskiej szczątki samolotu wciąż nie wróciły do Polski, "jest poważnym zgrzytem w relacjach polsko-rosyjskich". W maju poinformował swego rosyjskiego odpowiednika Aleksandra Konowałowa, że Polska przygotowuje się do rozpoczęcia rozmów nt. sprowadzenia do Polski wraku Tu-154. Poinformował, że Konowałow powtórzył wcześniej składane zapewnienie, iż strona rosyjska jest gotowa zwrócić Polsce wrak po zakończeniu rosyjskiego śledztwa.
Hinduski  Mister Universe kończy sto lat                                              Manoah Aich, były hinduski Mr Universe, skończył właśnie sto lat. Mimo podeszłego wieku, wciąż jest w dobrej formie. Jak zdradza, jego sekretem jest życie bez napięć i zadowolenie z każdego dnia.                     Manoah Aich mierzy tylko 149 cm wzrostu, nie przeszkodziło mu to jednak zostać Mr Universe w 1952 roku. Wśród kolegów zasłużył sobie na przydomek  Kieszonkowy Herkules .    Ale droga do sukcesu nie była łatwa. Aich urodził się w niewielkiej wiosce w prowincji Bengal w biednej rodzinie. W 1942 roku wstąpił do kolonialnego lotnictwa. To właśnie tam zainteresował się treningiem mięśni i budowaniem sylwetki.    Aich ma także inną stronę w swoim życiorysie: na kilka lat trafił do więzienia - za protesty przeciwko kolonialnej opresji. Paradoksalnie, to właśnie za kratkami zaczął intensywnie ćwiczyć, czasem po 12 godzin dziennie.                            Praca dla 80-letnich modelek                                 Legends Division to ...                                                        czytaj dalej  »         Mało stresu, dużo warzyw    W 1950 roku zdobył tytuł  Mr Hercules  i startował w konkursie Mr Universe w Londynie. Nie udało mu się wówczas wygrać: był drugi. Sukces przyszedł dwa lata później.    Jaki jest sekret jego długowieczności i dobrej formy? Aich zdradza, że nie przejmuje się problemami i pozostaje zadowolony nawet w trudnych chwilach. Nie pali i nigdy nie tknął alkoholu. Jego dieta składa się głównie z owoców i warzyw z niewielką ilością ryżu, ryb i mleka.   jk/tr
Nowe koszulki Lecha                                              Lech Poznań zaprezentował nowe koszulki, w których piłkarze mają grać w Lidze Europejskiej. W strojach z logo sponsora zawodnicy wybiegną już w wieczornym meczu z Żetysu Tałdykorgan.                              Komunikacja w dniu meczu                                 W związku z meczem n...                                                        czytaj dalej  »        Sponsorem premium Lecha Poznań została w środę Kompania Piwowarska. Będzie się reklamować na spodenkach piłkarzy.  W europejskich pucharach na strojach pojawią się też jednak inni sponsorzy. Miejsce na koszulkach zostało zarezerwowane dla amicasmart.com.  - Koszulki zaprezentowane na konferencji prasowej w środę z logo amicasmart.com dotyczą tylko meczów rozgrywanych w ramach Ligi Europejskiej. W czwartek 5 lipca nasi piłkarze rozegrają pierwszy mecz kwalifikacyjny do Ligi Europejskiej z Żetysu Tałdykorgan właśnie w tych koszulkach. Logo Lecha Pilsa znajdzie się na spodenkach - powiedziała Joanna Dzios, rzeczniczka prasowa KKS Lech Poznań.   "Produkt intuicyjny"   Amicasmart.com to platforma reklamująca produkty intuicyjne. Strona promowana przez piłkarzy na koszulkach w czwartek od rana jeszcze nie działała. Po wpisaniu adresu pojawiał się komunikat: "Domena została zarejestrowana w domeny.pl".  - Nie jestem w stanie powiedzieć co jest tego przyczyną - powiedział nam w czwartek rano Zdzisław Wiese z Amica Marketing.  Około godziny 9:00, jedenaście godzin przed meczem "Kolejorza" serwis ruszył.  Lech Poznań zagra z Żetysu Tałdykorgan w czwartek o godzinie 20:00 na Stadionie Miejskim w Poznaniu.
Po niezwykle emocjonującym i chwilami bardzo nierównym spotkaniu, polscy siatkarze pokonali Brazylię 3:2 (23:25, 25:23, 23:25, 25:17, 15:10) i wyrzucili ją tym samym z turnieju finałowego Ligi Światowej. W piątek zagrają z Kubą o pierwsze miejsce w grupie.                                    19:17    Oto tabela grupy F turnieju finałowego Ligi Światowej (drużyny rywalizowały w eliminacjach w grupach A-D). Kolejno meczem punkty, sety:   1. Kuba     1 3 3-0   2. Polska   1 2 3-2   3. Brazylia 2 1 2-6   Grupa E: 1. Bułgaria  1 3 3-1 2. Niemcy   1 0 1-3 3. USA        0 0 0-0      19:11     Dodajmy jeszcze dla porządku - ostatni atak meczu przeprowadził Bartosz Kurek. W całym meczu zdobył 25 punktów. Bartman - 21, a Winiarski - 14.       19:05     Koniec! 15:10. Polacy niczym starzy profesorowie rozbijają obronę Canarinhos i kończą mecz, po którym Brazyliczycy mogą już jechać do domu. Polska w półfinale Ligi Światowej. Z Kubą zagra w piątek o pierwsze miejsce w grupie.       19:02     Dwa punkty Kurka z rzędu! 13:9       18:58    Bartman rządzi na prawym skrzydle!      18:56     8:5 na przerwie technicznej i 9:6 tuż po niej!       18:55    Atak Kurka, dwa bloki Polaków i 7:5 dla biało-czerwonych w tie-breaku.      18:44     Świetna, mądra gra w końcówce i oczekiwanie na błedy Brazylijczyków przynoszą wynik. Polacy pokazują klasę i wygrywają 25:17!       18:42     Trochę nerwowo na środku, ale przewaga Polaków się utrzymuje. 21:15. Zbliża się tie-break.       18:34    Kurek i Kubiak biorą ciężar gry na siebie. Zdobywają cztery kolejnepunkty po naszej stronie i jest 16:12.      18:29     Znowu błąd, ale po chwili Kurek i Bartman i 11:9. Nasi atakujący mają po 17 punktów w meczu.       18:29    Vissotto atakuje, nasi popełniają błąd i już tylko 8:7.      18:28    Czwarty set wygląda zupełnie inaczej. Kurek i Bartman atakują mocno i pewnie. Jest 8:5 na pierwszej przerwie technicznej dla Polaków. W szeregach rywali widać zdenerwowanie, bo przed chwilą kłócili się z arbitrem głównym spotkania.      18:18    Niestety. Ta bajka nie miała happy-endu. Polacy po szaleńczej pogoni przgrywają partię 23:25. A było 8:16. Biało-czerwoni przespali sam początek partii i z jednej strony pokazali to, czego powinni się byli dawno temu oduczyc, a z drugiej wielką wolę walki. Być może czwarty set będzie miał odwrotny przebieg.      18:13     Niesamowite, Vissotto w aut! Mogło być 24:21 dla Brazylijczyków, a jest 23:22!       18:12    Co się dzieje w Sofii! Polacy przegrywają już tylko 22:20. Nowakowski serwuje asy, Kurek atakuje, Możdżonek blokuje. Dlaczego ta gra nie wyglądała tak wcześniej?      18:05    Dwa dobre ataki Bartmana.      18:04     Fatalnie wygląda gra Polaków. W kilka minut przewaga rywali urosła do ośmiu punktów. 16:8 na przerwie technicznej.       17:56    Polacy stracili skuteczność w ataku. Nie mogą tak grać. Jest 9:4 dla rywali. Podopieczni Anastasiego nie mają koncepcji, jak zatrzymać Brazylijczyków.      17:40     I jest set dla Polaków! 25:23 po świetnej końcówce.       17:37    Coś się rusza! Lucas w aut, Winiarski obija blok, Murillo zablokowany i Polacy odrabiają trzy punkty straty. Było 19:16 dla Cabnarinhos, jest 20:20.      17:35    Zmiana na polskim rozegraniu. Za Łukasza Żygadłę Paweł Zagumny. Może coś się zmieni pod siatką...      17:28    16:14 dla Brazylii na drugiej przerwie technicznej. Winiarski w tym secie jeszcze nie zdobył punkty. Kilka razy posłał za to piłkę w aut.      17:27    I Polacy podrywają się do ataku! Bartman i 12:10 dla biało-czerwonych.      17:09     25:23 - pierwszy set dla Brazylii. Polacy przegrali go na własne życzenie. Popełnili aż osiem błędów, rywale tylko trzy. Dobra gra Michała Winiarskiego (10 punktów) nie wystarczyła.       17:06    As Ruciaka!      17:05    Nerwowo w końcówce. Winiarski znów świetnie i 19:19, po chwili 22:20 dla Canarinhos, teraz 22:21.      17:03    19:17 dla Brazylijczyków. Czas dla Anastasiego.      17:02    Tam gdzie grają, tam też kibicują. Hala w Sofii prawie pusta. Prawie - bo na trybunach kilkudziesięciu Polaków, którzy dopingują biało-czerwonych. Powtórzymy to, co powtarzają nasi komentatorzy i dziennikarze od przynajmniej 10 lat.  Nie ma lepszych kibiców siatkówki od Polaków.         17:00    Polacy nie mają koncenpcji na grę na początku drugiego seta. Przegrywają 8:6 na pierwszej przerwie technicznej.      16:57    W meczu walka "punkt za punkt". Brazyliczycy prowadzili już 12:11, ale as Winiarskiego wyprowadził Polaków na czoło.   16:15 dla siatkarzy Rezende na pierwszej przerwie technicznej.       16:52    I już zaczynają się nerwy. Polacy prowadzili 10:7, ale trzy kolejne błędy i dobry blok rywali doprowadziły do remisu.      16:50    Polacy świetnie weszli w spotkanie. Niesamowity blok Winiarskiego już w drugiej akcji zmusił rywali do zastanowienia. Potem brazylijski blok został minięty przez naszego przyjmującego, a kolejne akcje Bartmana i Kurka dały nam prowadzenie  8:5 na pierwszej przerwie technicznej.       16:48    Polacy grają w turnieju finałowym w grupie z Brazylią i Kubą. W drugiej mierzą się Niemcy, Bułgarzy i Amerykanie. Środowe mecze Kuba-Brazylia i Bułgaria-Niemcy zakończyły się kolejno wynikami 3:0 i 3:1.  Porażka Brazylii wyeliminuje ją z turnieju, a Polsce da przynajmniej 2. miejsce w grupie i półfinał rozgrywek.      16:41    Polacy to faworyci turnieju - mówił we wtorek trener Brazylijczyków, Bernardo Rezende. Siatkarski świat jest pod wrażeniem gry biało-czerwonych, który od kilku miesięcy grają na poziomie nieosiągalnym dla większości. Zdobyli 2. miejsce w Pucharze Świata, teraz w Lidze Światowej będą się starali o pierwszy triumf w historii. Na razie byli raz na podium. Rok temu w Gdańsku skończyli rywalizację na 3. miejscu.
Praca dla 80-letnich modelek                                              Legends Division to nowy dział, który otworzyła nowojorska agencja modelek należąca do Donalda Trumpa. Zatrudnia 21 kobiet w starszym wieku, wśród których są legendy branży, m.in. 60-letnie Pat Cleveland i Beverly Johnson, a także najstarsza pracująca supermodelka - 81-letnia Carmen Dell'Orefice. Trump Model Management to pierwsza agencja modelek na świecie, która zatrudnia te, które już dawno przeszły na emeryturę.                    Kariera modelki przypada między 16 a 25 rokiem życia, potem dziewczyny przechodzą na zawodową emeryturę. Tylko największe gwiazdy, jak Linda Evangelista, Naomi Campbell czy Cindy Crawford, nie znikają z branży.    - Chcemy rozszerzyć wiekowe ramy modelowania - powiedziała  Hollywood Reporter  Patty Sicular z Trump Model Management, agencji modelek należącej do sławnego biznesmena Donalda Trumpa.    Dlatego firma wprowadziła nowy dział - Legends Division. Zatrudnia w nim starsze modelki w wieku od 35 do 80 lat. Na razie podpisała kontrakty z 21 kobietami, wśród których są m.in. 60-letnia Beverly Johnson (pierwsza czarnoskóra modelka na okładce  Vogue'a ), 54-letnia Rosemary McGrotha (gwiazda lat 80-tych, znana m.in. z teledysku  Father Figure  George'a Michaela), legenda lat 70. i jedna z pierwszych sławnych czarnoskórych modelek - 60-letnia Pat Cleveland.      Ale największą atrakcją agencji jest 81-letnia Carmen Dell'Orefice, która ma ponad 60-letni staż i niezwykle barwny życiorys: trzykrotnie wychodziła za mąż, inny z jej narzeczonych zmarł krótko przed ślubem, dwukrotnie bankrutowała, była muzą Salvadora Dali. Chociaż chodzi o lasce, a pół twarzy ma sparaliżowane, wciąż jest gwiazdą mody. - Teraz płacą mi dużo więcej niż gdy byłam młoda - ocenia swoją karierę, którą zaczęła jako 13-latka.                  Piękno w każdym wieku   Powód reprezentowania na rynku starszych modelek ma podłoże biznesowe - społeczeństwo się starzeje i coraz więcej produktów kierowanych jest do emerytów. Firmy nie chcą więc, by reklamowały je nastolatki. - W rezultacie ludzie mogą teraz zobaczyć piękno w modelkach, które mają więcej niż 25 lat - mówi Sicular.    I dodaje: - Podobnie jak mężczyźni, kobiety są piękne w każdym wieku. Dział Legends Division to dowód, że w to wierzymy.    Trump Model Management istnieje od 1999 roku i dziś jest wymieniana wśród 10 najlepszych agencji w Nowym Jorku. Wśród jej gwiazd, które teraz są na topie, znajdują się m.in. Anais Pouliot, Ataui Deng, Lisa Cant i Kate Upton, którą wybrano na okładkę specjalnego wydania magazynu  Sports Illustrated  z kolekcją strojów kąpielowych.   am/tr
 Udało nam się! . Koniec zdjęć do  Hobbita                                                Udało nam się! 266 dzień zdjęciowy i koniec zdjęć do  Hobbita . Wielkie dzięki fantastycznej obsadzie i ekipie za to, że doszliśmy tak daleko i wam wszystkim za wsparcie! Następny przystanek: montażownia  - napisał na Facebooku Peter Jackson, reżyser filmowej adaptacji książki Tolkiena.                    Wraz z informacją o zakończeniu zdjęć reżyser opublikował swój portret z planu wraz z ostatnim klapsem z 6 lipca. I oznajmił, że po 266 dniach przenosi się do montażowni, by zdążyć z premierą filmu "Hobbit: Niezwykła podróż", która ma się odbyć 28 listopada w Nowej Zelandii, dwa tygodnie przed debiutem w USA (w Polsce 28 grudnia).                             Jacksonowi zależało też na tym, by mieć gotowe fragmenty na imprezę filmową CinemaCon w San Diego. 14 lipca zaprezentuje publiczności niepokazywane wcześniej materiały z tej oczekiwanej superprodukcji fantasy. O pracy przy filmie opowiedzą aktorzy, m.in. Ian McKellen (Gandalf), Martin Freeman (Bilbo) i Andy Serkis (Gollum). Dla reżysera to będzie ważny test.   Film przypomina operę mydlaną?   Gdy w kwietniu na CinemaCon w Las Vegas pokazał pierwsze 10 minut swojego prequela trylogii "Władca Pierścieni" spotkał się z krytyką. Materiał zrobiony w tempie 48 klatek na sekundę, a nie standardowych 24 klatek, rozczarował. Uczestnicy pokazu twierdzili, że film przypomina niskobudżetową produkcję telewizyjną. - Nowa technologia pozbawia go filmowej magii, wygląda zbyt realistycznie. Pojawia się pytanie: czy ludzie chcą oglądać filmy, które wyglądają zbyt prawdziwie? - ocenił jeden z amerykańskich recenzentów.                             Reżyser po prezentacji tłumaczył, że przedstawiony materiał nie jest jeszcze w pełni ukończony i dopracowanie go zajmie kilka następnych miesięcy. Zachwalał też nową technologię: - Daje złudzenie prawdziwego życia. Ruch czuje się bardziej realnie i jest łagodniejszy dla oczu.  Jednak krytycy nie byli tak entuzjastyczni - pisali, że nowa jakość filmu zaprezentowana przez Jacksona podzieli fanów bardziej, niż 3D.  Stąd tak duże oczekiwania wobec kolejnej prezentacji w przyszłym tygodniu.   "Widzowie powiedzą, że jestem skazą na filmie"                              "Hobbit: Niezwykła podróż" to filmowa adaptacja książki J.R.R. Tolkiena, która opowiada o wydarzeniach dziejących się 60 lat wcześniej niż te oglądane we "Władcy pierścieni". Głównym bohaterem jest Bilbo Baggins, który - wraz z 13 krasnoludami i czarodziejem Gandalfem - niechętnie opuszcza swój przytulny domek w Shire i wyrusza w niebezpieczną podróż. Musi odzyskać Erebor - zaginione Królestwo Krasnoludów z rąk niebezpiecznego smoka Smauga.  Zdjęcia odbywały się m.in. w Nowej Zelandii. Jackson na potrzeby filmu powołał do życia kilka nowych postaci, których nie ma w powieści J.R.R. Tolkiena, np. elfkę Tauriel (Córa Lasu), graną przez Evangeline Lily (znaną m.in. z "Lost: On Location", "The Hurt Locker. W pułapce wojny"). - Niemal wszystko, co robimy, jest inspirowane prozą Tolkiena. Niezależnie od tego, czy zostało opisane bezpośrednio w "Hobbicie" czy innych dziełach pisarza - mówił reżyser.               Lily też tłumaczyła odważną ideę: - Czytając "Hobbita" jako osoba dorosła, rozumiem dlaczego dodano nowych bohaterów. W "Hobbicie" nie było kobiecych postaci. To bardzo linearnie opowiedziana historia, książka dla dzieci. Ale bardzo martwię się o to, że widzowie powiedzą, że jestem skazą na filmie. Wiem, jak bardzo stanowczy potrafią być puryści.   "Widzom opadnie szczęka"   Jednak większość bohaterów to ci dobrze znani z trylogii "Władca Pierścieni", których grają m.in. Orlando Bloom, Cate Blanchett, Elijah Wood, Hugo Weaving i Ian McKellen. Wood, który ponownie wciela się we Frodo Bagginsa, opisał obraz jako "bardzo podobny w duchu" do poprzednich z serii.  - Było o wiele więcej ciężarówek i przyczep i skala produkcji jest o wiele większa. Ale to nadal ta sama grupa ludzi i ten sam klimat. Ta intymność i rodzinny aspekt na planie były ciągle takie same. Miałem poczucie, że jestem w domu. To było niesamowite przeżycie - podsumował 30-letni dziś aktor, który miał 19 lat, gdy po raz pierwszy pojawił się w Hobbitonie.               Hobbit                                                                          Fot. Warner Bros.                                                                                      Dom w Hobbitonie                                                                          Fot. Warner Bros.                                                                                      Martin Freeman jako Bilbo Baggins                                                                          Fot. Warner Bros.                                                                                      Graham McTavish jako Dwalin                                                                          Fot. Warner Bros.                                                                                      Graham McTavish jako Dwalin                                                                          Fot. Warner Bros.                                                                                      Ian McKellen jako Gandalf                                                                          Fot. Warner Bros.                                                                                      Najnowszy numer  Entertainment Weekly  poświęcony jest  Hobbitowi                           Praca nad Hobbitem w nowozelandzkim studio Petera Jacksona - Weta Workshop                                                                          Fot. Warner Bros.                                                                                      Peter Jackson z ostatnim klapsem na planie ”Hobbita”                                                                          Fot. facebook                                                                                                                                                             Podobnie wypowiadał się o pracy na planie Weaving, który wrócił jako Elrond: - Ten projekt jest tak ogromny, że człowiek nie bardzo wie, co się dzieje, wszystko zajmuje też bardzo dużo czasu. Ale mimo to jestem szczęśliwy, że mogłem znów zagrać ze starymi przyjaciółmi i wrócić do tego magicznego świata.  Filmowy Gandalf był bardziej emocjonalny. - Wielu widzów nie było jeszcze na świecie, jak filmowaliśmy "Władcę Pierścieni" i trylogię znają wyłącznie z wydań DVD... Pierwszy raz zobaczą Śródziemie w "Hobbicie" i gwarantuję wam, że dzięki nowej technologii wielu z nich opadnie szczęka - zapewnił Ian McKellen.                                                                                                                                                                                                                Fot. materiały promocyjne                                                                                                                                                                                                                                                                                          Fot. materiały promocyjne                                                                                                                                                                                                                                                                                          Fot. materiały promocyjne                                                                                                                                                                                                                                                                                          Fot. materiały promocyjne                                                                                                                                                                                                                                                                                          Fot. materiały promocyjne                                                                                                                                                                                                                                                                                          Fot. materiały promocyjne                                                                                                                                                                                                                                                                                          Fot. materiały promocyjne                                                                                                                                                                                                                                                                                          Fot. materiały promocyjne                                                                                                                                                                                                                                                                                          Fot. materiały promocyjne                                                                                                                                                                                                                                                                                          Fot. materiały promocyjne                                                                                                                                                                                                                                                                                          Fot. materiały promocyjne                                                                                                                                                                                                                                                                                          Fot. materiały promocyjne                                                                                                                                                                                                                                                                                          Fot. materiały promocyjne                                                                                                                                                                                                                                                                                          Fot. materiały promocyjne                                                                                                                                                                                                 "Moje filmy to kawałek tortu"   "Władca Pierścieni" zdobył 17 Oscarów i przyniósł ponad 3 mld dol. zysku. "To jedno z najbardziej ambitnych przedsięwzięć w całej historii kina" – pisano z zachwytem, zwracając uwagę na idealną równowagę między realizmem a fantastyką.  Nic dziwnego, że ulubionym cytatem 51-letniego Petera Jacksona jest powiedzonko Hitchcocka: "Filmy innych reżyserów to kawałek życia. Moje to kawałek tortu".  Kolejna część z serii, zatytułowana "Hobbit: Tam i z powrotem", zadebiutuje w kinach rok później - 13 grudnia 2013, a do polskich kin trafi 27 grudnia 2013.
Europarlament pogrzebał ACTA                                              Parlament Europejski odrzucił międzynarodową umowę o zwalczaniu handlu artykułami podrabianymi (ACTA). Zdecydowana większość eurodeputowanych głosowała przeciwko kontrowersyjnej umowie, która - zdaniem krytyków - ogranicza korzystanie z internetu.                     ACTA została odrzucona przeważającą ilością głosów. 478 posłów było przeciwko, 39 głosowało za przyjęciem umowy. Pozostali (głównie z grupy EPP i ECR) wstrzymali się od głosu.                            Czerwone światło dla ACTA. Ważne głosowanie w Europarlamencie                                 Komisja PE ds. handl...                                                        czytaj dalej  »        Definitywnego odrzucenia umowy domagali się z socjaliści, Zieloni, komuniści, a od niedawna także liberałowie.  Za porozumieniem opowiadały się z kolei głównie partie chadeckie. Jeden z  orędowników ACTA z grupy politycznej Europejskiej Partii Ludowej,  Christofer Fjellner (EPP, SE) przekonywał podczas  debaty, aby odłożyć  głosowanie do czasu rozstrzygnięcia przez Europejski  Trybunał  Sprawiedliwości, czy ACTA jest zgodna z prawem europejskim.   Rekomendacja Komisji   Decyzja Parlamentu Europejskiego oznacza, że umowa nie wejdzie w życie. Już 21 czerwca komisja PE ds. handlu międzynarodowego zarekomendowała odrzucenie umowy przez cały parlament. Zgodnie z prawem unijnym PE ma prawo zaaprobować lub odrzucić ACTA, nie może natomiast wprowadzić do tej umowy żadnych modyfikacji.         ACTA symbolem lobbystów. Społeczeństwo pokazało, że jest wściekłe                                  - Do tej pory najwię...                                                        czytaj dalej  »        Z kolei Komisja Europejska zapowiada, że ewentualna negatywna decyzja PE nie zatrzyma postępowania przed Trybunałem Sprawiedliwości UE. Komisja zwróciła się do Trybunału o opinię, czy ACTA jest zgodna z prawem UE.   Koniec i początek   - ACTA jest martwa. Jej odrzucenie to pierwszy krok na rzecz zmiany zasad gry w sieci i ułatwienia dostępu do dóbr kultury poprzez rozszerzenie zakresu tzw. dozwolonego użytku - powiedział poseł Paweł Zalewski (PO), wiceprzewodniczący komisji handlu międzynarodowego w Parlamencie Europejskim odpowiedzialnej za prace nad umową.  - Odrzucenie ACTA to dopiero początek drogi do upowszechnienia dostępu do dóbr kultury - powiedział tuż po głosowaniu Paweł Zalewski. - Chodzi nam o rozszerzenie (pojęcia) tzw. dozwolonego użytku tak, aby ściąganie i dzielenie się plikami dla celów prywatnych, między znajomymi - a nie dla celów komercyjnych - nie budziło wątpliwości prawnych.  Europoseł dodał, że parlamentarzyści spodziewają się, iż komisja przestawi jesienią propozycję nowej dyrektywy o ochronie praw własności intelektualnych w internecie. - Chcemy, aby dyskusja nad tą propozycją stała się punktem wyjścia do rozszerzenia prawnego zakresu pojęcia dozwolonego użytku - podkreślił Zalewski.         Trzy komisje mówią ACTA  nie                                  Aż trzy komisje euro...                                                        czytaj dalej  »        Wstrzymali ratyfikację   Brytyjski eurodeputowany  David Martin powtórzył formułowane wcześniej wielokrotnie  zastrzeżenia, że umowa ta zawiera wiele niejednoznacznych zapisów,  które mogą być rozmaicie interpretowane. - Kiedy idziesz za głosem zwykłych ludzi,  mówią, że jesteś populistą, a kiedy ulegasz lobby przemysłowemu, mówią,  że zachowujesz się odpowiedzialnie - stwierdził Martin. Martin oceniał, że umowa ta nie była "właściwym traktatem", który mógłby rozwiązać problem  pirackich praktyk w internecie i masowego podrabiania markowych produktów.  Według Martina należało "zamknąć niefortunny rozdział ACTA", nie rezygnując z prac nad ochroną własności intelektualnej "bez narażania praw podstawowych", rozumianego jako ograniczanie swobód obywatelskich Europejczyków. Podkreślił, że należy szukać innych sposobów ochrony praw  własności, które stanowią "naturalne bogactwo europejskiej gospodarki".    Kiedy idziesz za głosem zwykłych ludzi, mówią, że jesteś populistą, a kiedy ulegasz lobby przemysłowemu, mówią, że zachowujesz się odpowiedzialnie    David Martin    Parlament pracował nad porozumieniem kilka miesięcy. W tym czasie odbywały się liczne demonstracje i protesty przeciwko ACTA. Do Parlamentu wpłynęło kilka petycji przeciwko porozumieniu ACTA,  w tym jedna podpisana przez ponad 2,8 miliona Europejczyków.   Wzmocnienie praw własności intelektualnej?   Porozumienie  ACTA było negocjowane przez Komisję Europejska w imieniu UE i jej  państw członkowskich oraz przez Stany Zjednoczone, Australię, Kanadę, Japonię, Meksyk, Maroko, Nową Zelandię, Singapur, Koreę  Południową oraz Szwajcarię.  Jego celem było wzmocnienie międzynarodowej  ochrony praw własności intelektualnej. Środowe głosowanie Parlamentu  Europejskiego oznacza, że ani Unia Europejska, ani żaden kraj członkowski indywidualnie nie mogą przystąpić do porozumienia.  ACTA zawiera zapisy dotyczące ochrony własności intelektualnej, które zdaniem krytyków ograniczą swobodne funkcjonowanie internetu. Umowę podpisały 26 stycznia w Tokio 22 kraje unijne. Nie podpisały jej dotąd Cypr, Estonia, Niemcy, Holandia i Słowacja. Do tej pory ratyfikację ACTA zawiesiły: Austria, Polska, Rumunia, Czechy, Łotwa, Bułgaria oraz Słowenia.
Holland o  Artyście : idiotyczna wydmuszka                                              - Jestem w lepszej sytuacji niż Martin Scorsese. Przegrałam z naprawdę dobrym filmem, a nie jakąś idiotyczną wydmuszką (filmem  Artysta ) - powiedziała Agnieszka Holland komentując tegoroczne werdykty amerykańskiej Akademii Filmowej. Reżyserka  W ciemności  uznała też, że decyzje jury wpłyną niekorzystnie na oglądalność przyszłorocznego widowiska.                      Lista nagrodzonych      Relacja z gali minuta po minucie - czytaj      - Mieliśmy troszkę pecha, że taki dobry film jak  Rozstanie  był naszym konkurentem. Dawno uważałam, że może się zdarzyć, iż przegramy z tym bardzo dobrym filmem. Nie jest to wstyd - oceniła Agnieszka Holland, której film był nominowany w kategorii najlepszy film nieanglojęzyczny.        Mieliśmy troszkę pecha, że taki dobry film jak  Rozstanie  był naszym konkurentem. Dawno uważałam, że może się zdarzyć, iż przegramy z tym bardzo dobrym filmem. Nie jest to wstyd    Agnieszka Holland    Podkreśliła, że twórca nagrodzonego irańskiego filmu - Asghar Farhadi to  bardzo utalentowany artysta, a jego film mówi coś bardzo głębokiego o sytuacji człowieka dziś . - Akademia to doceniła - przyznała Holland w rozmowie z polskimi dziennikarzami po gali oscarowej.    Co więcej Agnieszka Holland stwierdziła, że jest  w lepszej sytuacji niż Martin Scorsese , bo przegrała z  naprawdę dobrym filmem, a nie jakąś idiotyczną wydmuszką  (amerykański reżyser  Hugo  miał szansę na statuetkę za najlepszy film, ale zgarnął ją twórca  Artysty  - red.). - Akademia popełniła dziś harakiri, bo następny show (transmisja z ceremonii - red.) będzie miał o 20 procent mniejszą oglądalność - oceniła Holland.     Zawiedzeni  Artystą          W ciemności  pokonane przez  Rozstanie . Nadzieja była                                 To koniec naszych ma...                                                        czytaj dalej  »        Nie tylko Polacy są zawiedzeni rezultatem Oscarów. Media w USA narzekają na sam konkurs i jego wynik w głównej kategorii, choć  Hugo  zdobył więcej nominacji niż  Artysta .    Oba filmy były dobrze oceniane przez krytykę, ale w USA przeważa opinia, że nie są to dzieła wybitne, na miarę wielu filmów w przeszłości wyróżnianych głównymi nagrodami Akademii Filmowej. Podkreśla się też, że mają stosunkowo skromną widownię w porównaniu z najbardziej kasowymi produkcjami Hollywoodu.  Artysta  zarobił dotąd 28,3 mln dolarów i jest dopiero na 22. miejscu pod względem dochodów.     Arcydzieła i bestsellery        Holland na gali w diamentach                                 Agnieszka Holland wr...                                                        czytaj dalej  »        W odróżnieniu od nich kilka filmów nagrodzonych Oscarami w głównej kategorii w ostatnich kilkunastu latach było bestsellerami kinowymi, np.  Titanic  (1997) czy trylogia  Władca pierścieni . Inne uznano za arcydzieła swojego gatunku, jak np.  To nie jest kraj dla starych ludzi  braci Joela i Ethana Coenów czy nagrodzony w zeszłym roku  Jak zostać królem  Toma Hoopera.    Ponieważ wśród filmów nominowanych w tym roku do głównej nagrody nie pojawiły się utwory tej rangi, amerykańska prasa przewidywała, że ceremonia rozdania Oscarów nie będzie miała takiej widowni jak kiedyś. Wczorajszą galę skrytykował zarówno  Washington Post  jak i krytyczny wobec establishmentu magazyn internetowy  Deadline .     Przegrana z faworytem         Rozstanie  na froncie ideologicznej wojny                                 Czy film o małżeński...                                                        czytaj dalej  »         W ciemności  przegrał z irańskim  Rozstaniem , filmem od początku faworyzowanym przez krytykę. Recenzje z polskiego obrazu były w przeważającej większości bardzo przychylne, ale zdarzały się też głosy krytyczne. Recenzent wpływowego  New York Timesa  zarzucił mu melodramatyczność i wygrywanie efektów emocjonalnych, sugerował też brak oryginalności.    Zdaniem niektórych komentatorów na niekorzyść filmu Holland mogło też działać  zmęczenie tematem Holokaustu . - Żydzi amerykańscy mówili, że mają już dość tego tematu - powiedziała Yola Czaderska-Hayek, jedyna Polka należąca do stowarzyszenia korespondentów zagranicznych w Hollywood. Uważa ona również, że  Rozstaniu  pomogła sytuacja polityczna - reżim w Teheranie prześladuje dysydentów, w tym niektórych filmowców.      Farhadi mówił w Los Angeles, że zrealizował swój film bez ingerencji cenzorskiej, ale nie jest pupilem reżimu, m.in. ponieważ bronił swego kolegi filmowca, którego uwięziono i któremu zakazano kręcenia filmów.      WSZYSTKO O OSCARACH: TVN24.PL/OSCARY2012      ktom//mat/k
Nie żyje aktorka  Gotowych na wszystko                                                Katryn Joosten, znana m.in. z roli w serialu  Gotowe na wszystko  zmarła w wieku 72 lat. Przyczyną jej śmierci był rak płuc.                          Katryn Joosten zmarła po długiej chorobie, do końca walcząc o życie. Przy jej odejściu była rodzina i przyjaciele.  Joosten była dwukrotną laureatką nagrody Emmy za rolę granej w serialu "Gotowe na wszystko" Karen McCluskey.  Na grę w filmach zdecydowała się w dopiero w wieku 42 lat, wcześniej pracowała jako pielęgniarka.
Na Rynku znów zagrają Hendriksa                                              Po raz kolejny gitarzyści zmierzą się z utworem Jimmiego Hendriksa  Hey Joe  na wrocławskim Rynku i tym samym będą próbowali ustanowić nowy Gitarowy Rekord Guinessa. 6346 gitar zabrzmiało w 2009 roku - to był ostatni rekord, który jest trzykrotnie wyższy niż amerykański.                     Od dziewięciu lat gitarzyści z całej Polski spotykają się na wrocławskim Rynku, żeby wspólnie zagrać  Hey Joe  Hendriksa i spróbować pobić Gitarowy Rekord Guinnessa.  Bicie  odbywa się w ramach corocznego  Thanks Jimi Festival .          Zabrakło 746 gitar                                 Gitarowy Rekord Guin...                                                        czytaj dalej  »        Ostatnia udana próba bicia rekordu odbyła się w 2009 r., kiedy  Hey Joe  zgrało wspólnie 6346 gitarzystów. W kolejnych latach na wrocławskim rynku pojawiło się 4597 (2010 r.), 5601 (2011 r.)osób.     Hey Joe  to utwór składający się z 5 akordów (C G | D A | E ) łatwych do opanowania nawet dla początkujących gitarzystów. Na wrocławskim rynku pojawić się mogą gitarzyści preferujący zarówno klasyczne instrumenty, jak i elektryczne. Do tych ostatnich organizatorzy zapewniają podłączenie do prądu.    Gościem honorowym jubileuszowego bicia Rekordu będzie brat legendarnego gitarzysty - Leon Hendrix. Wcześniej swój udział w imprezie zapowiedział m.in. Stan Skibby, muzyk grający w stylu Jimy'ego Hendriksa oraz polski skrzypek Michał Jelonek, który będzie pierwszym muzykiem nie gitarzystą  bijącym rekord na wrocławskim Rynku . Gwiazdami tegorocznego jubileuszowego bicia rekordu będą jeszcze: zespół Europe, amerykański basista Marcus Miller oraz Tomek  Lipa  Lipnicki, współzałożyciel reaktywowanego w 2011 r. zespołu Illusion.   ab/k
 Kocham pana, ale pytam: kto da więcej                                               106 milionów dolarów? Kocham pana, ale pytam: kto da więcej - tak wyglądała aukcja najsłynniejszego obrazu Edwarda Muncha  Krzyk . I dali więcej. Obraz sprzedano za 120 milionów dolarów i w ten sposób padł aukcyjny rekord.                    Zaczęło się od bagatela 40 milionów dolarów. Ale jak sie okazało cena wywoławcza dzieła Muncha była dla kolekcjonerów na tyle atrakcyjna, że po chwili obraz wart był już ponad 100 milionów.         Rekordowy  Krzyk . Poszedł za 120 mln dolarów                                 Za rekordową sumę bl...                                                        czytaj dalej  »        - Czy mogę wyznać, że Cię kocham? 106 mln dolarów - zareagował na rosnącą cenę dzieła, prowadzący aukcję. Ale na tym się nie skończyło. Po gorących telefonicznych konsultacjach za obraz zapłacono prawie 14 milionów dolarów więcej.    Kim jest nabywca, nie wiadomo, bo zastrzegł sobie anonimowość. Przedstawiciele domu aukcyjnego Sotheby's zapewniają jednak, że dokonał jednej z najlepszych inwestycji w ostatnich latach.    - Zajmuję sie aukcjami od ponad 30 lat i muszę przyznać, że było to najbardziej ekscytujące wydarzenie, jakie widziałem. Coś wspaniałego - mówi David Norman z Sotheby's.                Obraz Hitlera idzie pod młotek                                 Obraz namalowany prz...                                                        czytaj dalej  »         Pieniądze na muzeum    Sprzedany w Nowym Jorku obraz to jedna z czterech wersji tego dzieła. Trzy inne znajdują się w norweskich muzeach i nie są na sprzedaż. Jedyny egzemplarz, który trafił na rynek, należał do przyjaciela Edwarda Muncha.    - Wierzę, że zainteresowanie, jakie towarzyszyło tej aukcji, skłoni ludzi do głębszego zapoznania się z życiem i twórczością Edwarda Muncha, gdyż ten wybitny artysta z pewnością na to zasługuje - mówi norweski biznesmen Petter Olsen, którego ojciec kupił obraz ponad 70 lat temu.    Dlatego Petter Olsen zamierza przeznaczyć pieniądze ze sprzedaży obrazu na budowę muzeum Muncha.     Rekordowe dzieła   Choć blisko 120 milionów dolarów za obraz wybitnego norweskiego artysty to suma rekordowa uzyskana na aukcji,  Krzyk  wcale nie jest najdroższym obrazem. Sześć lat temu za dzieło Jacksona Pollocka  No.5  z 1948 roku w wyniku prywatnej transakcji zapłacono 140 milionów dolarów, a absolutnym rekordzista ma być płótno Paula Cezanne'a  Gracze w karty , które w zeszły roku podobno zmieniło właściciela za 250 milionów dolarów, ale brak jest oficjalnego potwierdzenia tej transakcji.    Najdroższym polskim artystą jest Henryk Siemiradzki. Jego  Taniec wśród mieczy  sprzedano rok temu za blisko 2 miliony dolarów.   mac\mtom
Moody's ścina hiszpańskie banki                                              Agencja ratingowa Moody's obniżyła w czwartek o trzy stopnie długookresową ocenę depozytów oraz papierów dłużnych 16 hiszpańskich banków oraz Santander UK PLC - brytyjskiej autonomicznej filii banku Santander. Jak napisali eksperci agencji, obniżenie ratingu jest wynikiem równoczesnej obniżki oceny samodzielnej siły finansowej, a w pięciu przypadkach uznania, że hiszpański rząd ma mniejszą zdolność udzielenia im pomocy, gdyby ta miała się okazać potrzebna.                     Wśród banków, których wycena spadła, figurują największe hiszpańskie banki: Banco Santander oraz BBVA, ale w ocenie analityków nie pogorszy to im warunków finansowania. Jednak nie wykluczone są kolejne obniżki, bo 10 banków zostało umieszczonych na tzw. liście obserwacyjnej, co oznacza, że dalsze obniżki wyceny są możliwe.     Cios dla hiszpańskiej gospodarki       Hiszpańska gospodarka znowu  w recesji                                 Potwierdziły się prz...                                                        czytaj dalej  »           Rating Hiszpanii w dół. Od razu o dwa stopnie                                 Agencja ratingowa St...                                                        czytaj dalej  »        Brytyjscy komentatorzy zauważają, że decyzja Moody's będzie ciosem dla Hiszpanii borykającej się z zadłużeniem sektora bankowego. Rząd Hiszpanii częściowo znacjonalizował w tych dniach jeden z banków zagrożonych upadłością - Bankia. Od początku maja akcje tego banku straciły niemal 50 proc. na wartości. Bankia ma obciążone ryzykiem inwestycje na rynku nieruchomości oceniane na 32 mld euro - największe wśród hiszpańskich banków. Bank ogłosił w środę, że opóźnił opublikowanie wyników finansowych za pierwszy kwartał 2012.     Rozdęty sektor nieruchomości    Obniżka wyceny 16 hiszpańskich banków jest po części efektem trudności, na które napotyka rząd Hiszpanii dążąc do obniżki deficytu sektora publicznego, a po części obaw, że w okresie kryzysu może nie mieć wystarczających środków na wsparcie banków  - sądzi BBC. Innym powodem są obawy przed stratami banków na pożyczkach dla rozdętego sektora nieruchomości i innych kredytach ponieważ hiszpańska gospodarka jest w recesji, a bezrobocie należy do najwyższych w UE.    W czwartek Moody's obniżył też rating czterech hiszpańskich regionów: Katalonii, Murcji, Andaluzji i Estramadury ponieważ wątpi, że zrealizują zakładane w br. cele utrzymania pułapu deficytu.   km/bgr/k
Crawford stopuje karierę 10-letniej córki. Na 7 lat                                              Jedna z największych supermodelek w historii - Cindy Crawford - zastopowała karierę swojej córki jako modelki, pomimo pierwszych sukcesów, jakie jej 10-letnia pociecha już osiągnęła w świecie mody.                    Kaia Gerber, córka Crawford i Rande Gerbera, w ubiegłym miesiącu wystąpiła w dziecięcej kampanii domu mody Versace. Jednak Crawford oznajmiła ostatnio, że to tyle... na następnych siedem lat.                             Kaia ma bardzo szczególny dar . Córka Cindy Crawford modelką                                 - Jestem z niej taka...                                                        czytaj dalej  »        - W tym momencie jest za młoda, by robić karierę. Nie ma nawet kilku (odpowiednich - red.) prac dla 10-letniej dziewczyny - powiedziała niegdysiejsza królowa wybiegów i ulubienica fotografów.    Dopiero po siedemnastce?   Nie oznacza to ostatecznego szlabanu na próbę sił w świecie mody. - Jeśli będzie miała 17 lat i będzie chciała tego spróbować, to oczywiście, co mogę powiedzieć? - stwierdziła Crawford.    Sama Cindy Crawford zaczynała karierę w wieku 16 lat, a ojciec Kai - Rande Gerber - też jest modelem.   jak//kdj
Terrorystka skazana 35 lat po zamachu                                              Była terrorystka z Frakcji Czerwonej Armii (RAF) Verena Becker została skazana na cztery lata więzienia za pomoc w przeprowadzeniu zamachu na prokuratora generalnego RFN Siegfrieda Bubacka. Buback został zamordowany w 1977 roku.                    Na poczet kary zaliczono Becker dwa lata spędzone w więzieniu z racji wcześniejszego wyroku za działalność terrorystyczną.  58-letnia obecnie Becker została aresztowana w maju 1977 roku i skazana na karę dożywotniego więzienia za udział w strzelaninie, do której doszło podczas jej aresztowania w niecały miesiąc po               Kolejna terrorystka z RAF wyjdzie na wolność                                 Po ponad 20 latach w...                                                        czytaj dalej  »        zamachu na prokuratora generalnego. W 1980 roku umorzono postępowanie w sprawie jej udziału w zabójstwie Bubacka ze względu na niewystarczające dowody. W 1989 roku kobieta została ułaskawiona i po wyjściu na wolność zmieniła personalia.  Wznowione w 2008 roku śledztwo ujawniło, że DNA ze śliny Becker znajduje się na listach, w których RAF przyznała się do zamachu na prokuratora. Jej proces rozpoczął się w 2010 roku.   Kulminacja walki RAF   Zamach na Bubacka oraz kolejne, dokonane na przestrzeni kilku miesięcy 1977 r. przez RAF akty terroru - zabójstwo prezesa Dresdner Bank Juergena Ponto oraz porwanie i zamordowanie prezesa związku pracodawców Hannsa-Martina Schleyera - stanowiły kulminację przegranej ostatecznie walki RAF z zachodnioniemieckim porządkiem konstytucyjnym.  Do dziś nie wiadomo, który z terrorystów oddał, jadąc motocyklem, serię śmiercionośnych strzałów do Bubacka, ani kto zamordował Schleyera. W zakończonym w piątek procesie prokuratura federalna argumentowała, że Becker odegrała ważną rolę w podjęciu przez RAF decyzji o zamachu na generalnego prokuratora federalnego.                          Mordowali sprzedawców kebabów.  Hańba dla Niemiec                                  Wykryte w minionych ...                                                        czytaj dalej  »        Syn Bubacka, Michael, występujący jako oskarżyciel posiłkowy, twierdził, że to Becker strzelała do jego ojca. Nie udało się tego jednak udowodnić.   Frakcja Czerwonej Armii   Frakcja Czerwonej Armii powstała w 1970 roku w wyniku radykalizacji części uczestników trwających od 1967 roku studenckich protestów, skierowanych przeciwko wojnie w Wietnamie, a także obecności byłych nazistów w życiu politycznym i gospodarczym RFN.  Do założycieli skrajnie lewicowej organizacji, uznającej przemoc za uprawniony instrument rewolucyjnego działania, należeli Andreas Baader, Gudrun Ensslin i Ulrike Meinhof. W terrorystycznych zamachach RAF zginęły 34 osoby. Śmierć poniosło równocześnie 27 terrorystów. W 1998 roku organizacja się rozwiązała.
4 tys. zł z kolędy na koncie ministranta. Sprawa w sądzie                                              16-letni ministrant ze Szczecinka przywłaszczył sobie 4 tys. zł z datków po kolędzie duszpasterskiej - informuje miejscowa policja. Ponieważ jako jedyny miał konto bankowe, zaoferował, że pieniądze przechowa. Ale - mimo ponagleń - z pieniędzy się nie rozliczył i obracał nimi realizując - jak mówił policji - swoje  słodkie szkolne potrzeby .                    16-latka zatrzymali szczecineccy policjanci               Złodziej zgubił portfel podczas napadu                                 Jarosław J. w nocy n...                                                        czytaj dalej  »        . Jak informuje sierż. Anna Matys, do zdarzenia doszło w lutym br., kiedy to w jednej ze szczecineckich parafii zakończyły się wizyty duszpasterskie.  Kwota zebrana w tym czasie przez ministrantów miała być przeznaczona na ich działalność w kościele. 16-latek zaoferował przechowanie pieniędzy na własnym koncie bankowym, ponieważ jako jedyny spośród ministrantów je posiadał. Deklarował, że w razie jakiejkolwiek potrzeby, pieniądze wypłaci. Miały one też być w każdej chwili do dyspozycji opiekuna ministrantów.   Z wycieczki zrezygnował, pieniędzy nie oddał   Problemy z odzyskaniem pieniędzy zaczęły się, kiedy w kwietniu została zorganizowana wycieczka ministrantów do Krakowa. Wspomniane 4 tys. zł miały w pełni pokryć koszty wyjazdu. Jego uczestnikiem miał być również ów 16-latek, który jednak na kilka dni przed wyjazdem niespodzewanie się wycofał.  - Pomimo wielu nacisków i licznych ponagleń do dnia dzisiejszego przebiegły ministrant nie rozliczył się w pełni z przywłaszczonej przez siebie gotówki, którą jak nadmienił, cały czas obracał realizując  m.in. swoje słodkie szkolne potrzeby - relacjonuje sierż. Matys.  Sprawa ministranta została teraz skierowana do sądu dla nieletnich w Szczecinku.
 Co za chamstwo! Biedroń powinien złożyć mandat                                                - Jak ktoś, kto takie chamstwo prezentuje, kto używa takich słów, w ogóle śmie oceniać honor kogoś innego - tak Stefan Niesiołowski (PO) skomentował wypowiedź Roberta Biedronia, w której poseł RP domagał się  honorowej  rezygnacji Ewy Kopacz ze stanowiska marszałka Sejmu. - Jeżeli ten człowiek ma odrobinę godności i honoru, powinien złożyć mandat - dodał polityk PO.                    Podczas konferencji prasowej Biedroń powiedział m.in., że "Sejm to burdel", a "marszałek Kopacz kopie demokrację po tyłku". Apelował też, żeby - "jeśli ma odrobinę honoru" - złożyła rezygnację.        Kopacz: Mój honor, moja sprawa                                 W Sejmie nie ma ani ...                                                        czytaj dalej  »        - Wolałbym, żeby ten pan nie mówił o honorze - stwierdził Niesiołowski. - Nie chcę mówić, jak zachował się w stosunku do mnie w jednym z programów - spuśćmy kurtynę miłosierdzia. Ale w innym, kiedy Palikot użył ordynarnego określenia "katolicka ciota" o jednym z polityków, to wydawało się, że wtedy Biedroń zdobędzie się na odwagę i tę wypowiedź - jednoznacznie przecież homofobiczną - potępi, a on tchórzliwie tę wypowiedź tłumaczył - opowiadał poseł PO.  - Pan Biedroń nie zasługuje na to, żeby go w ogóle pokazywać - ocenił.   Oburzeni tekstem o "niszczarce "  Żądanie dymisji Kopacz przez Ruch Palikota było efektem publikacji "Gazety Wyborczej", która w tekście o "niszczarce sejmowej" napisała, że marszałek zamiast kierować niektóre projekty pod obrady Sejmu posyła je do komisji ustawodawczej do zaopiniowania, a tam 30 posłów wypowiada się "o tym czy &gt;jest dopuszczalne&lt;, by cały Sejm zajął się projektem".  W zeszłym tygodniu komisja za niedopuszczalne uznała projekty ustaw dotyczące związków partnerskich, wniesione przez SLD i Ruch Palikota oraz projekt o Rzeczniku do Spraw Przeciwdziałania Dyskryminacji autorstwa SLD.
 Wrogi czyn syryjskich władz . Turcja skarży się ONZ na strącenie Phantoma                                              Tureckie władze potępiły w liście do ONZ zestrzelenie przez syryjską armię tureckiego myśliwca F-4 Phantom. Jednak, choć uznały to za zagrożenie dla pokoju i bezpieczeństwa w regionie, nie zażądały natychmiastowej reakcji Rady Bezpieczeństwa.                         urcja koncentruje się w tej chwili na misji poszukiwawczej (by znaleźć zaginionych pilotów - red.). Kiedy fakty zostaną w całości ustalone, zadecydujemy o skali środków w odpowiedzi na ten czyn    fragment listu do ONZ    List zaadresowany jest do sekretarza generalnego ONZ Ban Ki Muna oraz Rady Bezpieczeństwa. Zestrzelenie samolotu określono w nim jako "wrogi czyn syryjskich władz przeciwko bezpieczeństwu narodowemu Turcji".  "Turcja zastrzega sobie możliwość skorzystania ze swoich praw na mocy prawa międzynarodowego" - napisano w liście, do którego dotarła AFP. Rząd w Ankarze nie domaga się jednak, by Rada Bezpieczeństwa podjęła w tej sytuacji jakieś działania.   Misja poszukiwawcza   "Turcja koncentruje się w tej chwili na misji poszukiwawczej (by znaleźć zaginionych pilotów - red.). Kiedy fakty zostaną w całości ustalone, zadecydujemy o skali środków w odpowiedzi na ten czyn" - głosi list.        Będziemy oczekiwać od Turcji,  by była powściągliwa w reakcji                                  Ministrowie spraw za...                                                        czytaj dalej  »       Wcześniej Turcja poprosiła o pilne posiedzenie ambasadorów Sojuszu Północnoatlantyckiego. Spotkanie sojuszników odbędzie się we wtorek w Kwaterze Głównej NATO w Brukseli.   Zestrzelony samolot   Syryjskie dowództwo potwierdziło w nocy z piątku na sobotę zestrzelenie tureckiego samolotu, który - jak podano - znajdował się w przestrzeni powietrznej Syrii, nad jej wodami terytorialnymi. Turcja twierdzi, że myśliwiec F-4 Phantom nie był uzbrojony, wykonywał lot szkoleniowy, nie wykazywał żadnych oznak wrogości wobec Syrii i tylko chwilowo naruszył syryjskie terytorium.  Turcja poinformowała w poniedziałek, o czym także wspomniano w liście do ONZ, że syryjskie wojsko ostrzelało w piątek jeszcze jeden turecki samolot, gdy prowadził on poszukiwania wraku F-4 Phantom oraz jego załogi. Druga maszyna nie została jednak zestrzelona.
