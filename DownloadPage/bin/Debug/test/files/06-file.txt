Jugoslovenki premijer Momir Bulatovic smenio je danas potpredsednika Savezne vlade Zorana Lilica i sedam ministara, i na njihova mesta imenovao druge licnosti. Smenjeni su ministri pravde Zoran Knezevic, privrede Rade Filipovic, telekomunkacija Dojcilo Radojevic, zatim, ministri za razvoj, nauku i zivotnu sredinu Jagos Zelenovic, za saradnju sa medjunarodnim finansijskim, trgovinskim i ostalim organizacijama Nenad Djokic, bez portfelja Goran Matic i Jugoslav Kostic. Novi potpredsednici su Maja Gojkovic i Tomislav Nikolic, a novi ministri su: ministar za pravdu Petar Jojic, za privredu Milan Beko, za razvoj, nauku i zivotnu sredinu Nada Sljapic, za unutrasnju trgovinu Milovan Eric. Ministarske funkcije dobili su i - za telekomunikacije Ivan Markovic, za saradnju sa medjunarodnim finansijskim organizacijama Borka Vucic, za medjunarodnu naucnu i kulturnu saradnju Cedomir Mirkovic, dok su Zelidrag Nikcevic, Zoran Vujovic i Nebojsa Velickovic novi ministri bez portfelja. Savezni sekretar za informisanje je dosadasnji savezni ministar bez portfelja Goran Matic. Novi ministri su iz redova Srpske radikalne stranke, Jugoslovenske levice, Socijalisticke partije Srbije, Nove demokratije i Srpske narodne stranke Crne Gore. B292 saznaje da je u toku sednica rekonstruisane savezne vlade.
Predsednik SR Jugoslavije Slobodan Milosevic postavio je Zorana Lilica, dosadasnjeg potpredsednika Savezne vlade, za savetnika predsednika Republike za ekonomske odnose sa inostranstvom, saopstio je Generalni sekretarijat predsednika SRJ. Milosevic je danas primio nove clanove Savezne vlade, prenose drzavni mediji. "Nas cilj je da proces reformi, koje su u toku, bude uspesno nastavljen, da doprinese ubrzanom ekonomskom razvoju, podizanju proizvodnje i standarda stanovnistva", porucio je Milosevic. On je rekao da ova vlada "ima priliku da povlaci efikasne i hrabre poteze, u interesu svih gradjana Jugoslavije, s obzirom da su je formirale politicke partije, koje, kako je istakao, imaju daleko vise od dve trecine izabranih poslanika u Saveznom parlamentu".
Predsednik Srpske radikalne stranke Vojislav Seselj izjavio je na konferenciji za novinare da je njegova stranka u rekonstruisanoj saveznoj vladi dobila pet ministarskih mesta i da je to, kako je rekao "kvalitativno i kvantitativno" proporcionalno njenoj snazi u parlamentu.       "Medjupartijski pregovori oko rekonstrukcije republicke i savezne valde uspesno su zavrseni, nije postignuto ono sto smo u pocetku zeleli – da sve ozbiljne parlamentarne stranke ucestvuju u toj rekonstrukciji, ali ako neko odbije, to nije razlog da drugi odustaju, onaj koga nema bez njega se i moze i mora", rekao je Seselj.       Lider radikala je najavio da ce, zbog prelaska pojedinih funkcionera SRS iz republicke u saveznu vladu, republicka vlada pretrpeti personalne promene. Prema Seseljevim recima, Tomislava Nikolica ce na mestu potpredsednika srbijanske vlade zameniti Dragan Todorovic, dosadasnji republicki ministar saobracaja, a na tu funkciju bice imenovan Ratko Marcetic, predsednik Okruznog odbora SRS u Jagodini.       Prema njegovim recima, SRS je spremna za vanredne izbore i zeli ih sto pre. "Ako u opoziciji postoji raspolozenje, moze odmah da se zapocne rasprava o uslovima i terminu" rekao je sef radikala.       Seselj je potvrdio da je crnogorska platforma o redefinisanju odnosa u jugoslovenskoj federaciji dostavljena Vladi Srbije, ali je rekao da misli da o tome treba raspravljati na saveznom nivou, u Ustavnoj komisiji savezne skupstine, gde sve stranke imaju predstavnike, ukljucujuci i Demokratsku partiju socijalista Crne Gore.
Portparol Socijalisticke partije Srbije Ivica Dacic pozdravio je rekonstrukciju savezne vlade, ocenivsi da ona sada ima podrsku dve trecine parlamenta. "Ne postoji vlada koja ima vecu podrsku u jednom parlamentu, a opet za neke to nije demokratski", rekao je Dacic na konfedenciji za novinare u Beogradu. On je najavio da ce uskoro biti izvrsene promene i u republickoj vladi i da ce ta vlada i savezna vlada doneti programe koji ce omoguciti obnovu zemlje, poboljsanje zivotnog standarda i nastavak reformi. Dacic je ponovio optuzbe na racun opozicije i Srpske pravoslavne crkve. On je rekao da su "neki clanovi" Svetog sinoda sramota za srpski narod jer, kako smatra, "govore protiv svog naroda i protiv svojih vernika".
Demokratska stranka Srbije optuzila je u cetvrtak vlast da je rekonstrukcijom Savezne vlade, koja predstavlja "samo stranacku preraspodelu vlastodrzacke koristi", postavila jos jednu prepreku ka putu izlaska iz krize.       Demokratska stranka ocenila je u cetvrtak da je promenama u sastavu Savezne vlade upucena poruka svetu da "zaboravi na bilo kakvu saradnju sa Jugoslavijom", a gradjanima da ih "ceka duga i teska zima bez struje i grejanja, kao i dalje osiromasenje".       Predsednik Srpskog pokreta obnove Vuk Draskovic i predsednik Socijaldemokratije Vuk Obradovic ocenili su u cetvrtak da "danasnja odluka o rekonstrukciji Savezne vlade vodi razbijanju SR Jugoslavije, gubitku Kosova i dodatnim, pogubnim sukobima nase drzave sa svetom".
Portparol KFOR-a Jan Josten izjavio je da je sinoc u Pristini, pod jos uvek nerazjasnjenim okolnostima, ubijena petogodisnja Albanka, kao i da je patrola KFOR-a u istom gradu pronasla isprebijanu Srpkinju. Josten je rekao da je sinoc u Decanu kidnapovana jedna 17-togodisnja devojka. On je saopstio i da je, izbog istrage o ubistvima, pokusaja kidnapovanja i posedovanja oruzja, uhapseno vise lica.      Jan Josten je saopstio da su dve osobe povredjene u jutrosnjoj razmeni vatre sa britanskim vojnicima nedaleko od Pristine. Do incidenta je doslo kada je iz dva automobila otvorena vatra na patrolu KFOR-a u selu Gornja Brnjica, na koju su britanski vojnici uzvratili. U akciji je uhapseno sedam osoba, za koje se veruje da su Albanci, dok se za jos jednom traga, rekao je Josten novinarima u Pristini.
Informativna sluzba Srpske pravoslavne crkve Pravoslavlje pres saopstila je da je u granatiranju srpskog sela Gorazdevac u Metohiji, koje su Srbi napustili, preksinoc poginula jedna Srpkinja, ali se ne navodi njeno ime ili godine, a u selu Luzanu KFOR je u ponedeljak pronasao telo 89-godisnje Dragojle Lazovic, ubijene vatrenim oruzjem. Predstavnici nemackog sektora KFOR, kako istice Pravoslavlje pres, tek su pre cetiri dana objavili da je 24. jula u spaljenom srpskom selu Dojnice kod Prizrena, ubijeno petoro i kidnapovano 17 Srba. U Prizrenu je pre cetri dana ubijen Ratko Popovic, zvani Carli a tesko ranjena njegova zena LJiljana. U sredu je u Prizrenu grupa Albanaca napala Stanku Maritc. U izvestaju se navodi da su je dvojica napadaca davili jastukom i na druge nacine maltretirali, a ostali pljackali vredne stvari iz njenog stana.
Crkveno-narodni odbor Gnjilana saopstava da je u cetvrtak preminuo Milan Maksimovic koji se, nakon teskog ranjavanja isped svoje kuce u centru Gnjilana pre dve nedelje, lecio na Vojno-medicinskoj akademiji u Beogradu. Isti izvor prenosi da je danas u Gnjilanu zapaljena porodicna kuca Mirka Momcilovica, kao i da je juce opljackano pet stanova i kuca, medju kojima i stan ministra u vladi Srbije Djure Lazica.
Kosovski Albanci protestovali su u sredu u Gnjilanu protiv prisustva ruskih vojnika na podrucju te opstine, a prvi put Albanci su protestovali i ispred kampa na podrucju Gnjilana u kojem su americki vojnici, saopstio je Kfor. Portparol Kfora Stefan Eder rekao je da medjunarodne snage jos ne raspolazu podacima da li su albanski demonstranti fizicki napali ruske vojnike u selu Dobrcane nedaleko od Gnjilana, ali da raspolazu informacijama da je oko 500 Albanaca kamenicama i stapovima protestovalo protiv ruskog prisustva na tom podrucju. "Rusima su u pomoc morale da priskoce americke trupe i u znak upozorenja u vazduh je ispaljeno nekoliko hitaca. Medju vojnicima i civilima nije bilo povredjenih, a demonstranti su se razisli nakon dva sata", rekao je Eder.
Francuski ministar odbrane Alen Risar predvidja da ce sukobi izmedju kosovskih Albanaca i pripadnika KFOR-a biti nastavljeni, okrivljujuci za incidente lokalne sefove takozvane OVK. "Lokalni bosovi zele da imaju sto je moguce vise vlasti u svojim selima i okruzima. Ali oni ce morati da postuju medjunarodni zakon i demokratiju i da izaberu izmedju Kalasnjikova i izbora", rekao je francuski ministar radiju RTL.

U protekla 24 casa na Kosovu je ubijena jedna osoba, vise ih je ranjeno, a uhapseno je 78 lica, saopstio je danas portparol medjunarodnih snaga na Kosovu holandski major Jan Josten.       Najtezi incident dogodio se sinoc oko 21 cas, kada je patrola Kfor kod sela Donje Komrljane pronasla ranjenu zenu i njeno cetvorogodisnje dete. Majka je umrla na putu za bolnicu, a zdravstveno stanje deteta je stabilno, rekao je Josten na konferenciji za novinare u Pristini.       Prema njegovim recima, tokom jucerasnjeg dana u zoni odgovornosti francuskih snaga iz sastava Kfora uhapseno je 10 osoba koji su palili kuce, a kod njih su pronadjena dva pistolja i cetiri rucne bombe.       Portparol Kfora je kazao da je u Obilicu zapaljena jedna srpska kuca, nakon cega su uhapsena tri Albanca koje je prijavila Srpkinja koja je videla ceo dogadjaj.       U Prizrenu su zbog pokusaja kidnapovanja i pretnji uhapsena cetiri muskarca i zena.       Josten je kazao da je juce na selo Grabovac ispaljeno devet minobacackih granata, od cega su lakse povredjena dva civila i dodao da su vojnici Kfora u jednoj kuci u Djakovici pronasli cetiri automatske puske, pet pusaka, sacmaricu, mitraljez i 11 rucnih bombi.       "Tokom pretresa jedne zgrade u Gnjilanu, u kojoj se nalazilo oko 60 ljudi, neki u uniformama Oslobodilacke vojske Kosova (OVK), pronadjeno je 15-20 komada lakog naoruzanja, pendreci, motke, nozevi i velika kolicina druge opreme", rekao je Josten i dodao da je svih 60 ljudi uhapseno, a deset ih je kasnije zadrzano u kampu "Bondstil" radi istrage.
Sef kancelarije Visokog komesarijata UN za izbeglice u Podgorici Robert Brin ocenio je da se Srbi i Romi izbegli sa Kosova "nece brzo" vratiti kucama. "Neprijateljstva su duboka, razlozi za napustanje Kosova su opravdani i nema uslova za njihov brzi povratak, iako UN nastoje da, korak po korak, stabilizuju situaciju", kazao je Brin u intervijuu za danasnje podgoricke "Vijesti". Brin je dodao da je vecina izbeglih Srba i Crnogoraca sa Kosova u Crnoj Gori zbrinuta u privatnom smestaju, ali da ih ima i u vise od 30 kolektivnih centara. Prema njegovoj oceni, povratak raseljenih Albanaca iz Crne Gore na Kosovo je "iznenadjujuce brz".
Sedamdeset sestogodisnja Ljubica Stevanovic iz Kosovske Kamenice je kasno sinoc ubijena, a njen sin Bozidar je tesko ranjen dok su skupljali seno, saopstio je danas Crkveno-narodni odbor Gnjilana. Napad na njih su izvrsila dvojica naoruzanih Albanaca u crnim uniformama, navodi se u saopstenju, koje su Beti preneli radio-amateri. Taj odbor je saopstio da se u Gnjilanu nastavlja pljackanje stanova i kuca ciji su vlasnici Srbi i da su u protekla 24 casa zabelezno tri takva slucaja.
Vodja Oslobodilacke vojske Kosova Hasim Taci optuzio je vlasti u Beogradu da u Kosovskoj Mitrovici i dalje drze regularne policijske snage, ocenjujuci to kao razlog napetosti izmedju Srba i Albanaca u ovom gradu. Na pitanje da li ovakvu tvrdnju moze i da dokaze, vodja separatisticke OVK odgovorio je da "ima dokaza za prisustvo srpske policije, ne samo u Mitrovici, vec i u Pristini i u drugim mestima" i da "to zna i Kfor".
Centar za mir i toleranciju saopstio je i da su nepoznata lica juce pretukla i kidnapovala tri srpska civila u Prizrenu. U Prizrenu su pretuceni i zatim odvedeni u nepoznatom pravcu Nikoleta Stevic, Jovan Bakic i Snezana Krstic, navodi Centar za mir i toleranciju.
Jedan portparol francuskih snaga Kfora rekao je danas u Pristini da su se sinoc, nesto posle 21 sat u Kosovskoj Mitrovici cetiri eksplozije, ali da je danas situacija u gradu mirna. Agencija Asosiejted pres (AP) je, medjutim, javila da je i danas bilo sukoba izmedju francuskih vojnika Kfora i Albanaca koji su pokusali da predju u deo grada u kojem zive Srbi.       Kako je agenciji Beta rekao portparol francuskih snaga, jedna patrola tog kontingenta Kfora koja je izasla na mesto dogadjaja pronasla je dva raketna bacaca, kalibra 66 milimetara, ali nije nasla pocinioca. Neposredno posle eksplozije izbilo je vise tuca izmedju Srba i Albanaca, pa je most na Ibru, koji razdvaja Kosovsku Mitrovicu na srpski i albanski deo, ponovo zatvoren.       Sa jedne strane mosta demonstriralo je 200 Albanaca, a sa druge 200 Srba. Situacija se potpuno smirila oko 23 casa, rekao je portparol francuskih snaga. Situacija u Kosovskoj Mitrovici danas je mirna, naveo je isti izvor.       Kako je prenela agencija Asosiejted pres (AP), kapetan Bernar Bone je rekao da su jedan decak i jedna devojcica lakse povredjeni kada je jedno vozilo Kfora povuklo bodljikavu zicu koju su francuski vojnici postavili na mostu koji razdvaja srpski i albanski deo Kosovske Mitovice.       Prema njegovim recima, troje Albanaca je prosle noci pretuceno kada su Srbi nasilno usli u albanske stanove u srpskom (juznom) delu grada.
Zamenik sefa policije Ujedinjenih nacija za Kosovo Uve Svajfer izjavio je danas da medjunarodne policijske snage na Kosovu i dalje na licu mesta ne obavljaju predvidjene zadatke. U intervjuu za Nemacki radio iz Berlina, Svajfer je rekao da su "doduse medjunarodne policijske snage sluzbeno preuzele duznost, ali operativno jos nisu aktivne". Svajfer nije zeleo da daje nikakvu prognozu o tome kada ce medjunarodne snage preuzeti odgovornost na terenu.
Nikolaj Riskov izjavio je sinoc u Beogradu da se "agresija na SR Jugoslaviju nastavlja" i optuzio medjunarodne snage na Kosovu da ne sprovode Rezoluciju Saveta bezbednosti UN o Kosovu. "Na Kosovu danas nema civilne administracije i niko fakticki ne upravlja tim regionom. Zapravo, na Kosovu postoji vlast mafijasa, vlast jaceg. Civilna vlast UN se namerno ne uspostavlja", rekao je na konferenciji za novinare Riskov, prenoseci utiske sa jednodnevnog boravka na Kosovu. Govorechi o susretu sa jugoslovenskim predsednikom Slobodanom Milosevicem Riskov je rekao da su se on i Milosevic slozili da Komisija Dume treba da istrazuje i ono sto se sada desava na Kosovu. "Shvatio sam da Milosevic nije zadovoljan izvrsavanjem Rezolucije Saveta bezbednosti i da je kategorican da preko Saveta bezbednosti treba traziti potpuno izvrsavanje te Rezolucije", objasnio je Riskov. Nikolaj Riskov razgovarao je i sa predsednikom Skupstine Srbije Draganom Tomichem.
Predstavnik Visokog komesarijata UN za izbeglice (UNHCR) Ron Redmond osudio je danas nasilje nad Srbima na Kosovu i pozvao je lidere kosovskih Albanaca da iskoriste svoj uticaj kako bi se to nasilje prekinulo. On je jos rekao da UNHCR poseduje dokaze da se isterivanje nealbanskog stanovnistva vrsi organizovano i sistematski sto je utvrdjeno na "osnovu svedocenja pojedinaca i podataka dobijenih od Kfora" i dodao da "se protiv Srba koristi ista taktika koja je nekada koriscena protiv Albanaca".       Redmond je rekao da je od oko 40.000 Srba koji su donedavno ziveli u Pristini, u tom gradu sada ostalo najvise 2.000. U gradu su ostali ostali samo "najranjiviji, uglavnom starci i invalidi, za koje nije verovatno da su ucestvovali u zlocinima nad albanskim narodom", sto ne sprecava "ljude koji ih svakodnevno terorisu", rekao je Redmond.       Prema njegovim recima, zabrinjava metod uznemiravanja Srba  prvo im stigne pismena poruka da napuste stanove, zatim slede pretnje. Nakon toga slede i fizicki napadi, a u nekim slucajevima i ubistva. "Srbi nemaju slobodu kretanja, kao sto je ni Albanci nisu imali pre svega nekoliko meseci", rekao je Redmond, isticuci da o velikom broju ljudi nema nikakvih podataka.
Komandant americkih trupa u sastavu Kfora, brigadni general Benc Kredok rekao je jucce da je od pocetka rasporedjivanja medjunarodnih snaga na Kosovu ostvaren veliki napredak, ali da predstavnicima medjunarodne zajednice jos predstoji veliki posao. "Imamo dokaze da se isterivanje Srba iz svojih domova vrsi organizovano. Cini se da se sistem ponavlja i mi o tome posebno vodimo racuna", rekao je general Kredok na poslednjoj konferenciji za novinare u Pristini u svojstvu komandanta americkih snaga. Kredok ce uskoro biti rasporedjen na novu duznost.
Ministar inostranih poslova SRJ Zivadin Jovanovic optuzio je u sredu medjunarodne snage na Kosovu za neostvarivanje pune bezbednosti za nealbansko stanovnistvo na Kosovu, javila je RTS.
Nemacki general Klaus Rajnhart nasledice Britanca Majkla Dzeksona na mestu komandanta medjunarodnih snaga za Kosovo, javlja agencija Itar –tas, pozivajuci se na izvore u komandi NATO-a za Evropu. Ruska agencija navodi, da bi Rajnhart mogao da stupi na duznost u oktobru 1999. godine. Prethodno je portparol Vrhovnog staba NATO u Evropi, kapetan Lindzi Borg, rekao da odluka o tome ko ce naslediti britanskog generala, na celu KFOR-a, jos nije doneta. On je, medjutim, potvrdio da je general Rajnhard, za sada, jedini zvanicni kandidat za duznost komandanta medjunarodnih snaga na Kosovu.
U Pristini i Prizrenu sada ima tri puta vise Albanaca nego pre agresije NATO-a na SRJ, rekao je predsednik Privremenog izvrsnog veca Kosova i Metohije Zoran Andjelkovic i ocenio da je to posledica nekontrolisanog ulaska Albanaca na Kosovo.       U jucerasnjem razgovoru sa predsednikom Komisije donjeg doma ruskog parlamenta  Dume, za prikupljanje i obradu podataka o zlocinima tokom agresije NATO-a na SR Jugoslaviju Nikolajem Riskovim, Andjelkovic je stanje na Kosovu ocenio kao tesko i slozeno, prenosi Radiotelevizija Srbije. Riskov je rekao da je na Kosovo dosao da se upozna sa trenutnom situacijom i "nesprovodjenjem Rezolucije saveta bezbednosti UN o Kosovu, posebno u onom delu koji se odnosi na bezbednost Srba u pokrajini". Riskov bi danas trebalo da razgovara sa predsednikom SRJ Slobodanom Milosevicem.
Americki pisac i nobelovac Eli Vizel zalozio se da SAD zastite Srbe na Kosovu i da Zapad zauzme "zestoku poziciju" protiv kosovskih Albanaca. Posle turneje po Jugoslaviji, Makedoniji i Albaniji, Vizel je, u izvestaju predsedniku SAD Bilu Klintonu, optuzio kosovske Albance da se odnose sada prema Srbima "upravo kako se protiv njih svojevremeno odnosio rezim jugoslovenskog predsednika Slobodana Milosevica".
Francuski ministar odbrane Alan Risar izjavio je da su se, tokom sinocnjih odvojenih susreta, njegovi sagovornici, vodja paratisticke "OVK" Hasim Taci, a potom i predsednik DSK Ibrahim Rugova saglasili o uslovima koje je potrebno ispuniti kako bi se osigurala prava svih stanovnika Kosova da zive bezbedno.
Vlasnik pristinskog dnevnika "Koha ditore" i clan Prelaznog veca Kosova Veton Suroi rekao je da sada treba uspostaviti jaku administraciju i obezbediti individulana prava svim gradjanima na Kosovu. U intervju agenciji Beta i radio-stanici "Glas Amerike" Suroi je istakao da je "nedostatak jake administracije proizveo je jednako negativan uticaj na sve, ali se to, naravno, posebno odrazilo na nealbance, jer su po definiciji manjinsko stanovnistvo. Treba uzeti u obzir i istorijat kosovskog konflikta", rekao je on. Sada je problem to sto "nedostaje jasno prisustvo administracije UN", ali i to sto "nedostaje policija i pravosudje", kazao je Suroi.
Patrijarh Srpske pravoslavne crkve gospodin Pavle primio je danas delegaciju organizacije "Otpor" u kojoj su bili Nenad Konstantinovic, Boris Karajcic i Slobodan Homen. Konstantinovic je FoNetu rekao da su predstavnici "Otpora" dosli u Patrijarsiju da se posavetuju sa patrijarhom Pavlom i da ga upoznaju sa Deklaracijom ove organizacije. On je rekao i da je stav "Otpora" da je potrebno da se sve demokratske snage ujedine oko istih zahteva, napominjuci da je promena aktuelne vlasti neophodna.
Bivsi nacelnik Generalstaba Vojske Jugoslavije Momcilo Perisic predstavio je danas da je Pokret za demokratsku Srbiju i najavio formiranje vlade nestranackih strucnjaka koju ce podrzati i narod i medjunarodna zajednica. Perisic je na konferenciji za novinare u Medija centru u Beogradu rekao da su vlasti dovele zemlju u bezizlaznu situaciju, da opozicija u proteklih 10 godina to nije uspela da spreci i da je Srbiji "sada potrebna nova snaga koja ce na jednom mestu skupiti svu pozitivnu narodnu energiju.
Episkopi Srpske pravoslavne crkve uputili su apel predsednicima SRJ i Srbije Slobodanu Milosevicu i Milanu Milutinovicu da podnesu ostavke i zalozili se za formiranje prelazne vlade i skore vanredne izbore. U saopstenju crkve predsednici se pozivaju – citiram "da ukoliko zaista ne zele da svoj narod i svoju drzavu pretvore u sopstvene taoce, vodeci ih u sigurnu propast, da sto pre omoguce drugim ljudima kako bi preuzeli kormilo drzave i izveli narod iz corsokaka u koji je doveden". Razlozi ovakvog apela su, kako se navodi u saopstenju  nagomilani unutrasnji problemi, sistematski teror koji tzv. Oslobodilacka vojska Kosova uz prisustvo KFOR-a i UN-a vrsi nad srpskim narodom i drugim manjinama na Kosovu bez ikakve mogucnosti da aktuelna vlast Srbije i Jugoslavije bude prihvacena kao saradnik na zaustavljanju tog nasilja, zatim sve veca izolovanost nase zemlje i potpuno iskljucenje aktuelne vlasti iz pregovarackog procesa, kao i nepravedne medjunarodne sankcije primenjene na SRJ. Crkva podrzava, kako se navodi, sve demokratske i narodoljubive snage u zemlji i njihove zahteve za korenitim promenama i apeluje da se promene koje su neminovne sprovedu iskljucivo mirnim i demokratskim putem.
Koordinator Saveza za promene i lider Demohriscanske partije Vladan Batic u izjavi za Radio B2 – 92 najavio je za pocetak septembra nove akcije ovog opozicionog bloka. Batich je precizirao da je recc o, kako se izrazio, sinhronizaciji protestnih mitinga sa oblicima gradjanske neposlusnosti:      "Sa organizovanjem generalnog strajka sa blokadom puteva u Srbiji, pozvacemo gradjane na neke druge vidove neposlusnosti – jer ako nema struje pozvacemo ih i da ne placaju struju, ako nema vode pozvacemo da ne placaju vodu, ako i m se razrezuju porezi a ne primaju uredno penzije nakande za porodiljsko i trudnicko bolovanje, decji dodatak, onda nece palacati poreske dazbine, ali jedan deo akcija za koje mislim da su politicki radikalne na tom planu Savez za promene ne moze u ovom momentu obznaniti, zelimo da zadrzimo efekat iznenadjenja".
Patrijarh srpski g. Pavle medjutim nece ucestvovati na mitingu podrske Paktu za stabilnost Srbije zakazanom za 19. avgust u Beogradu. Podsetimo, u ponedeljak su u Patrijarsiji lideri opozicije zamolili patrijarha da im se pridruzi u protestu. U izjavi za B292 mitropolit crnogorsko primorski Amfilohije kaze kako patrijarhu ne prilici da govori na mitinzima politickih stranaka:      "Ta prica da ce patrijarh govoriti na mitingu nije potekla od samog patrijarha, patrijarh svakome ko dodje i ko mu ponudi neki program kaze sve sto je dobro i sve sto je casno i cestito, prema tome crkva podrzava sve sto je casno i cestito i onda taj koji je doneo takav program shvati da je to direktna podrska njemu i u svoje planove ukljucuje i patrijarha. Patrijarh sve sto je nacelno kaze, a sad je na ljudima od razuma i politike da na tim nacelima vjekovnim i zdravim temeljima gradi te promene koje su u vazduhu, koje su nasusna potreba i koje ce neminovno doci i bez obzira ko se njima opirao ili ne opirao. Dakle to nije nesto sto se namece odnekud, vec je to unutarnja potreba, samoga naroda, jer bez te promene unutarnjeg sveukupnog naseg drustvenog, duhovnog, moralnog, socijalnog i politickog ekonomskog bica, nama nema spasa".
Socijalisticka partija Srbije optuzila je NATO da nastavlja agresiju na SRJ "pomaganjem marionetskih politickih stranaka i korumpiranih lidera". U saopstenju SPS izdatom nakon sinocnje sednice GO kojom je predsedavao predsednik stranke i SRJ Slobodan Milosevic se navodi da NATO, "posto svoj cilj, porobljavanje Jugoslavije", nije uspeo da ostvari bombama, sada pokusava da to ucini pomaganjem marionetskih politickih stranaka i korumpiranih lidera ciji je zadatak da zlocince oslobode odgovornosti za zlodela koja su pocinili nad gradjanima SRJ". Jugoslovenska levica ocenila je da delovanje jednog broja opozicionih politickih stranaka i pojedinaca u Srbiji i Crnoj Gori u poslednje vreme znaci pokusaj da se amnestiraju zlocini SAD i NATO.
Koordinator Grupe 17 Mladjen Dinkic izjavio je da ima utisak da ce licnostima iz jugoslovenskog i srpskog vrha optuzenim pred Haskim tribunalom biti tajno ponudjeno neko rezervno resenje, kako bi se "sklonili sa vlasti i omogucili narodu da zivi". "Po nekom mom dubokom uverenju, bice im ponudjeno rezervno resenje, nekakav status Karadzica i Mladica, ali uz zahtev da odu sa vlasti. Da li ce to oni prihvatiti ili ne, to od njih zavisi", rekao je Dinkic u intervjuu Televiziji Kragujevac. Kordinator G-17 rekao je i da predlozenim Paktom za stabilnost Srbije "vlast treba da se odrekne vlasti na privremeni period od godinu dana" i upozorio da u suprotnom rizikuje "rumunski scenario", koji je nekontrolisan i neizvestan.
Nakon pomracenja sunca, Sokobanja je osvanula oblepljena plakatima SLOBODA ZA NEBOJSU RISTICA, koji se nalazi na izdrzavanju jednogodisnje kazne zatvora zbog borbe protiv medijskog mraka u Srbiji, navodi se u saopstenju koje je medijima uputio Vojislav Jankovic, predsednik sokobanjskih demokrata. Na taj nacin, dodaje se, Demokratska stranka jos jednom skrece paznju javnosti na pravno i civilizacijski neodrzivu presudu protiv urednika TV Soko.
Predsednik Demokratske stranke Zoran Djindjic izjavio je za danasnji becki "Prese" da ce lider SPO Vuk Draskovic voditi prvu fazu kampanje za odlazak sa vlasti predsednika SRJ Slobodana Milosevica, tokom koje ce se nastojati postici kompromis sa vlastima, javlja Rojters. "Vuk Draskovic ocekuje da ce posle 19. avgusta, Miloseviceva Socijalisticka partija Srbije, ili znacajni elementi iz te partije, biti spremni da prihvate nasu prelaznu vladu", rekao je Djindjic. Lider DS je najavio i da ce, ukoliko ta faza bude neuspesna, dalju kampanju za svrgavanje Milosevica predvoditi on, najavljujuci da ce 19. avgusta jugoslovenskom predsedniku biti dat rok da preda vlast prelaznoj vladi.
Koordinator Saveza za promene Vladan Batic je najavio da ce opozicija u Srbiji u septembru, citiramo, "izvesti milion ljudi na ulicu", u nameri da iznudi ostavku predsednika SR Jugoslavije Slobodana Milosevica. "Nase ideje ce svakoga iznenaditi. Mislim da je 19.avgust isuvise rano, ali za jedno mesec i po dana necete se cudom cuduti kada vam kazem milion", rekao je Batic je u intervjuu banjaluckim "Nezavisnim novinama", najavljujuci da ce narednih dana biti predstavljena tacna satnica akcije. Objasnjavajuci da je Savez za promene opredeljen za "gandijevski nacin borbe", Batic je dodao da se spremaju veoma zanimljive i efektne akcije gradjanske neposlusnosti. On je takodje rekao da smatra da je prica o gradjanskom ratu u Srbiji jos jedna smicalica rezima, ne bi li se narod uplasio.
Potpredsednik Vlade Srbije Milovan Bojic optuzio je Srpsku pravoslavnu crkvu da "inicira deobu" u narodu i "tone u politicki bezvazusni prostor medjustranackog trvenja". U emisiji jagodinske televizije "Palma plus", Bojic je rekao da u Vladi Srbije "niko ne dovodi u pitanje ugled i mesto SPC" i da on "nikada ne bi postavio pitanje da li je patrijarh podoban da vrsi svoju funkciju ili ne". "Crkva umesto zbornosti i okupljanja inicira deobu", ocenio je Bojic i izrazio cudjenje sto se SPC "uplela u zamku" onih koji su "zakazali rodjendanski parti americkom predsedniku Bilu Klintonu" 19. avgusta u Beogradu.
I danas se nastavljaju protesti gradjana i impatizera Saveza za promene u Kragujevcu, Valjevu i Leskovcu. Oko cetiri hiljade gradjana Pirota sinoc je na mitingu Saveza za promene zatrazilo da predsednik SRJ Slobodan Milosevic podnese ostavku. Na centralnom gradskom trgu obratili su im se predsednik DS-a Zoran Djindjic, ispred GSS-a Vesna Pesic i gradonacelnik Cacka Velimir Ilic. Nekoliko stotina Kragujevcana zahtevalo je sinoc smenu vlasti. Pred oko 400 gradjana Leskovca sinoc je govorio njihov sugradjanin Bratislav Stamenkovic koji je bio u zatvoru 25 dana zbog ucestvovanja na protestima. Na sinocnjem tridesetom po redu antirezimskom mitingu u Valjevu procitano je pismo inicijtora Gradjanskog otpora slikara Bogoljuba Arsenijevica Makija u kome on najavljuje istovremene skupove u vise gradova na kojima ce se odlucivati o preuzimanju lokalne vlasti. U izjavi za B292 Bogoljub Arsenijevic je rekao da  iako je pozvan, nece doci na miting 19. avgusta u Beogradu, jer kako je izjavio, misli da je to uzaludno trosenje energije. "Organizatori nemaju hrabrosti da pozovu narod da skinu Milosevica", rekao je Maki i nastavio:      "Da sam ja u Beogradu 19. avgusta ja bih pozvao direktno sav taj narod, aklamativno, naravno, na sve institucije vlasti. Da i taj gradjanski otpor Beograda udje i kao tehnicko lice koje ce da uspostavi tehnologiju izbora na kojima ce, naravno, da ucestvuju sve stranke koje nisu ucestvovale u katastrofi zemlje. Radikali JUL i SPS nema ju pravo da ucestvuju – oni se hapse oduzima im se imovina i jednostavno odgovaraju za sve sto su ucinili. Licno bih pozvao taj narod da ide na institucije vlasti – da ih uzmemo – izabrali bismo strucne ljude koje bi napravili novu tehnologiju izbora, i sto pre organizovali izbore."
Potpredsednik Gradjanskog saveza Srbije Konstantin Obradovic izjavio je u sredu u Kragujevcu da se opozicioni blok Savez za promene zalaze za demokratsku promenu vlasti u Srbiji i Jugoslaviji. Pred nekoliko stotina Kragujevcana na 21. uzastopnom mitingu SZP i Saveza demokratskih partije na centralnom gradskom trgu kod Krsta, Obradovic je rekao da opozicija ne treba da izadje na izbore koje bi raspisao rezim, vec samo na izbore koje bi raspisala prelazna vlada.       38. put za redom, odrzan je u sredu i protest gradjana u Leskovcu. Oko 250 Leskovcana zatrazilo je ostavku jugoslovenskog predsednika Slobodana Milosevica i nacelnika Jablanickog okruga Zivojina Stefanovica.
Bivsi nacelnik Generalstaba Vojske Jugoslavije Momcilo Perisic sinoc je u Kragujevcu nakon izvodjenja predstave "Dijalog u paklu izmedju Makijavelija i Monteskjea" i promocije istoimene knjige, prvi put javno, predstavio novoosnovani Pokret za demokratsku Srbiju, ciji je on osnivac. "Rodoljubiva svest i zelja da pomognem naterali su me da se stavim u sluzbu svog naroda ", rekao je Perisic u Kragujevackom Domu kulture, pred oko 1.000 gradjana.      "Bez ikakve zelje da se borimo za vlast, osnovali smo Pokret za demokratsku Srbiji, ciji je osnovni cilj, odrzavanje demokratskih izbora, nakon kojih ce na vlast doci mladi i sposobni strucnjaci", rekao je izmedju ostalog u dvadesetominutnom dijalogu sa publikom general Perisic. Odgovarajuci na pitanje, da li ce njihova stranka ucestvovati na mitingu koji ce se 19.avgusta odrzati u Beogradu, reziser predstave Predrag Bajcetic i sam Perisic, rekli su:      "Moram da naglasim da nije osnovana nikakva stranka, ovo sto pise je naziv toga  Pokret za demokratsku Srbiju – to je prva organizacija, pokret gradjana – nesto sto treba da nas objedinjuje, a ne da nas razjedinjuje. Pokret je u stvaranju, i to je pokret koji je dinamican, koji ce imati jako jezgro od neokaljanih rodoljuba spremnih i sposobnih da se bore sa svim negativnim pojavama, podrzava sve sto je progresivno, ali tek posle promocije zauzece stav o pitanju ucesca na mitingu 19. avgusta".       Perisic je potvrdio da je u ponedeljak razgovarao sa patrijarhom Pavlom, na, kako je rekao poziv SPC, ne zeleci da iznosi detalje sa tog sastanka. Kragujevcani su Perisica pitali i, koliki je njegov uticaj u VJ i sta misli o pretnjama iz vrha vlasti upucenih opoziciji u Srbiji:      "Ako ste vi vojni obveznik, a jeste, ako ste razgovarali sa Kragujevcanima koji su se sa mnom borili od Zadra do Kosova, sve vam je jasno, ako niste vojni obveznik ako ne poznajete nikog od takvih, onda pokusajte da porazgovarate, ima mnogo Kragujevcana – ja sam sretan sto sam sa njima bio i u najtezoj situaciji. Ja sam branio cast i dostojanstvo vojnika, najveceg bogatstva kojeg je imao moj narod od Zadra do Kosova, nisam se plasio ni pravog neprijatelja mog naroda, ne plasim se ni onih koji asociraiju na Makijavelija".       Na primedbu jednog Kragujevcanina "da je mogao vise da ucini dok je bio u uniformi", Perisic je uzvratio: "Gresite, ja sam kao oficir i general radio sve da svoj narod sprecim da ide u golgotu".       Momcilo Perisic bi, kako FoNet nezvanicno saznaje, sutra na konferenciji za novinare u Beogradu trebalo da predstavi Pokret za demokratsku Srbiju.
Nezavisni sindikat penzionera Srbije pridruzio se danas zahtevu opozicionih stranaka za smenom predsednika SRJ i Srbije Slobodana Milosevica i Milana Milutinovica. Na protestnom skupu, u Beogradu, pred oko 500 penzionera, predsednik sindikata Milan Djuric rekao je da "najvise rukovodstvo zemlje snosi odgovornost za tezak polozaj najstarijih gradjana ove zemlje". Penzioneri su pre protestne setnje do zgrade Vlade Srbije, odlucili da 19.avgusta kolektivno dodju na miting pred Saveznim parlamentom.
Funkcioneri Demokratske stranke Dragan Kopcalic i Slobodan Vuksanovic trebalo je sinoc da ucestvuju na tribini koju je njihova stranka organizovala u sali Skupstine opstine Zemun, medjutim, mimo dosadasnje prakse vrata ove sale bila su zakljucana. Opstinsko obezbedjenje je organizatorima tribine prenelo da je kljuc od sale "odneo kuci njihov sef" izjavio je za B 292 potpredsednik DS-a Slobodan Vuksanovicm i dodao da su shvatili da je rec o onemogucavanju ili zabrani njihovog skupa pa su u centru Zemuna ispred opstine zapoceli miting na koji je doslo nekoliko stotina gradjana, dakle, vise nego sto bi ih bilo na tribini.
Na sednici Glavnog odbora Socijalisticke partije Srbije "crnogorska platforma u potpunosti je odbacena", izjavili su za danasnji "Glas javnosti", neimenovani izvori iz SPS, koji su u utorak prisustvovali sednici Glavnog odbora stranke u zgradi "Jugopetrola", dodajuci da je zauzet "stav da ce se ponasati kao da ne postoji". "Nikakvog razgovora o prelaznoj vladi nece biti, a protiv svih koji u tom poduhvatu ucestvuju, kao i onih koji najavljuju ucesce na mitingu 19. avgusta, bice pojacana medijska kampanja, u kojoj ce se insistirati na njihovom izdajstvu", rekli su sagovornici "Glasa".
Pokusali smo da od predsednika Skupstine opstine Zemun Steve Dragisica saznamo zasto su vrata sale u kojoj se godinama u nazad odrzavaju tribine sinoc bila zakljucana, ali nam je on odgovorio kako ne daje izjave medijima. " U ponedeljak je konferencija za novinare Gradskog odbora Srpske radikalne stranke i tu mozete da nas pitate sve sto vas interesuje" porucio je Dragisic.
Clan Izvrsnog odbora Demokratske partija socijalista Crne Gore Andrija Perisic izjavio je da to sto na sednici Glavnog odbora Socijalisticke partije Srbije nije ni pomenuta Platforma Crne Gore o redefinisanju odnosa u Federaciji "moze da bude negativan znak". Uprkos tome, nastavio je Perisic, Demokratska partija socijalista ce imati strpljenja. Kako javlja dopisnik Radija B2  92 iz Podgorice, prema tvrdnji ovog funkcionera vladajuce crnogorske partije, do sada niko ni iz Socijalisticke partije, niti iz Vlade Srbije, povodom platforme, nije kontaktirao politicki vrh u Crnoj Gori.
Clan Glavnog odbora Demokratske stranke Goran Vesic rekao je za "Cikago Tribjun" da se, prema informacijama koje DS ima, "u Srbiji trenutno vodi oko 30.000 procesa pred vojno-sudskim organima protiv gradjana Srbije, a u Crnoj Gori 10.000". U intervjuu, cije izvode prenosi Centar za komunikacije DS, Vesic, protiv koga je, takodje, takav proces u toku, ocenio je da to znaci "da se vlast preko vojnih sudova obracunava sa gradjanima Srbije i Crne Gore koji nisu zeleli da sluze partijsku vojsku, na cijem celu se, kako kaze Vesic, nalaze ljudi koji su optuzeni za najgnusnije zlocine pocinjene u proteklih 50 godina u Evropi".
Predsednik Srpskog demokratskog preporoda i kulturnog udruzenja "Glas Srba" u Austriji knjizevnik Petar Milatovic-Ostroski pozvao je sve srpske organizacije u dijaspori da zajedno, bez obzira na stranacku pripadnost, organizuju sirom sveta proteste protiv rezima u Beogradu. Ostroski se zalozio za masovne proteste "u svim evropskim i prekomorskim zemljama", svakog vikenda, pocev od 20. avgusta, "sve do pada, kako je rekao, tiranskog dedinjskog rezima" u Beogradu.
Americke nevladine organizacije ocekuju da vasingtonska administracija uskoro odobri direktnu finansijsku pomoc snagama demokratske alternative u Srbiji, prenela je radio-stanica "Glas Amerike". Direktor sektora za Balkan vasingtonske nevladine organizacije Nacionalna zaduzbina za demokratiju, Pol Makarti, izjavio je da ce ta sredstva biti namenjena opozicionim grupama u Srbiji koje sada organizuju demonstracije, zatim nevladinim organizacijama, nezavisnim sindikatima, koalicijama politickih partija i medijima. "Potrebno je drzati ovaj zamah demonstracija. Prema tome, ako nam se obrate te organizacije sa zahtevom za konkretan iznos pomoci, mi cemo pokusati da im izadjemo u susret", rekao je Makarti.
Profesor Srednjoevropskog univerziteta, bivsi jugoslovenski ministar pravde Tibor Varadi izjavio je danasnjem "Nepsabadsagu" da plan vojvodjanskih Madjara o autonomiji pokrajine "nije ultimatum, nego predlog". Plan koji je izradilo sest organizacija vojvodjanskih Madjara danas je u Vasingtonu Beloj kuci predao predsednik Ureda za Madjare preko granice Tibor Sabo. Varadi je rekao da, "mada misljenje medjunarodne zajednice mnogo znaci", plan prvo treba da prihvate Srbi.
SAD su ostro odbacile tvrdnje Radio-televizije Srbije i Srpske radikalne stranke da Vasington zeli da izvrsi informativnu okupaciju Srbije. "Takve optuzbe su potpuno lazne", izjavio je portparol Stejt departmenta DZejms Rubin na konferenciji za novinare. Te frekvencije izabrane su veoma pazljivo kako bi se izbeglo svako podudaranje sa nekom emisijom u Srbiji, rekao je americki zvanicnik i dodao da bi Srbima "bilo bolje ako bi se koncentrisali na ono sto se dogadja u unutrasnjosti zemlje".
General-major Spasoje DJurovic danas je, u prisustvu komandanta Druge armije Vojske Jugoslavije, general-potpukovnika Milorada Obradovica, primio duznost komandanta Podgorickog korpusa  saopstila je Komanda Druge armije. Djurovic je dosad bio na funkciji nacelnika Uprave pesadije Vojske Jugoslavije. Dosadasnji komandant Podgorickog korpusa, general-potpukovnik Savo Obradovic, otisao je u penziju.
Pedesetak nadgrobnih spomenika i drvenih krstova poruseno je na pravoslavnom groblju u selu Drenovci, 20 kilometra od Zupanje, pise danas zagrebacki dnevnik "Jutarnji list". "Jutarnji list" navodi da su "vandali nakon sto su spomenici nad grobovima Srba sruseni i porazbijani, najverojatnije cekicima, devastirali i spomenike supruznika iz mesovitih brakova". U informaciji nije precizirano kada se to dogodilo.
Potpredsednik Socijalisticke narodne partije Crne Gore Predrag Bulatovic izjavio je da ta partija vec obavlja intenzivne pripreme za prevremene parlamentarne izbore u Crnoj Gori. "Ocekujemo prevremene parlamentarne izbore, koji su neminovni" rekao je Bulatovic.
Hrvatski ministar pravosudja Zvonimir Separovic izjavio je da "nema govora" o izrucenju Mladena Naletilica Tute Haskom tribunalu sve dok se sudski postupak protiv njega u Hrvatskoj ne okonca do nivoa Vrhovnog suda. Naletilic, koji ima 52 godine, zajedno sa nedavno izrucenim Vinkom Martinovicem Stelom, optuzen je pred Haskim sudom za "vodecu ulogu" u kampanji nasilja Hrvatske Vojske i snaga bosanskih Hrvata 1993. godine protiv muslimanskog stanovnistva na podrucju Mostara.
Crnogorski predsednik Milo Djukanovic izjavio je da ocekuje redefinisanje odnosa Srbije i Crne Gore u jugoslovenskoj federaciji i njihovo uspostavljanje na novim osnovima.       U intervjuu za splitsku "Slobodnu Dalmaciju", on je rekao da je Crna Gora u prilici da "pripremi dobar prikljucak za evropske integracije" i da sva takva resenja nudi i jugoslovenskoj zajednici. "Hoce li SRJ prihvatiti mogucnost integrisanja u Evropu ili ce Beograd jos jednom imati odbojan stav prema toj inicijativi i time zapravo stvoriti neku drugu projekciju novog puta Crne Gore, videcemo u sledecih nekoliko meseci", kazao je Djukanovic.
Hrvatska treba da ispuni sve sto Tuzilastvo u Hagu trazi da bi glavni tuzilac povukla zahtev za prijavu Hrvatske Savetu bezbednosti UN, izjavio je danas portparol Pol Rizli. Upkros izvesnim ohrabrujucim znacima saradnje, kao sto je predaja Vinka Martinovica Stele, glavni tuzilac nece povuci svoj zahtev, jer je Hrvatska duzna da preda sve trazene materijale, pogotovo o operaciji "Oluja", rekao je portparol Tuzastva Rizli na redovnom brifingu za novinare. Hrvatske vlasti dosledno odbijaju da predaju ista o operaciji "Oluja", istakao je Rizli.
Jedan od osnivaca Hrvatske demokratske zajednice Rene Holos tuzio je lidera HDZ Franju Tudjmana za povredu imovinskih i neimovinskih prava, trazeci ostetu 100 miliona kuna, odnosno 26 miliona maraka. On je Tudjmana tuzio zbog protivpravnog koristenja znaka HDZ-a, sa kojim je, kako navodi u tuzbi, lider stranke ostvario imovinsku korist. Holos vazi i za dugo nepriznatog tvorca znaka HDZ, pise danas zagrebacki dnevnik "Jutranji list". Hols u tuzbi, podnetoj Opstinskom sudu u Zagrebu, navodi da Tudjmana tuzi i zbog osnovane sumnje da je koriscenjem tog znaka preuzeo vlast i na njoj se odrzao.
Maksimalno pomracenje sunca iznad Beograda iznosilo je u sredu nesto manje od 98 odsto i trajalo je nepuna dva minuta, pocev od 12.56, receno je u Opservatoriji Astronomskog drustva "Rudjer Boskovic" na Kalemegdanu. Na severu Backe i Banata pomracenje je bilo potpuno, i mogle su da se vide i planete i zvezde. Beogradjani su pomracenje Sunca docekali pretezno u domovima ili firmama u kojima rade, dok su ulice u centru grada bile gotovo potpuno puste.
Ogromna ulaganja u obnovu Balkana bice promasena bez adekvatnog kriznog menadzmenta, ukljucujuci psihoterapijski nacinalni program na prostoru bivse Jugoslavije, procenio je predsedavajuci austrijskog udruzenja privrednih psihologa Otmar Hil. Prema njegovim recima, pre ekonomske obnove, moraju da budu izlecene "duboke psihicke rane". "Bez toga, znatan deo stanovnistva Jugoslavije, Hrvatske, Bosne i Makedonije godinama ce da pati od depresije, koja se ispoljava i hronicnim bolestima", rekao je Otmar Hil, u intervjuu beckom "Standardu", opisavsi savladjivanje "decenijske mrznje medju narodima regiona" kao najveci izazov.
Veceras u 20.oo, sati Srbi, u severnom delu Kosovske Mitrovice organizuju protestni skup o kome za radio B-2 92 govori Marko Jaksic, predsednik okruznog odbora DSS u Kosovskoj Mitrovici.  "Ovaj miting ima za cilj da ukaze na tezak polozaj u kome su se Srbi nasli, na egzodus koji ih snalazi na svakodnevno nasilje kome su izlozeni, i glavni moto mitinga bice zaustavljanje nasilja prema Srbima. Ovo je drugi miting kojim Srbi svetu zele da ukazu na svoj tezak polozaj i da se pred ocima cele zapadne javnosti fakticki desava egzodus jednog naroda i da je on nedovoljno zasticen i ostavljen od svoje drzave".   Protestno okupljanje, u isto vreme najavili su i Albanci, koji zive u drugom, juznom delu Kosovske Mitrovice. O tome Jaksic kaze:  "Oni svakodnevno pokusavaju da predju tu tzv. granicnu crtu da predju u srpski deo grada, posto su ocistili taj deo grada u kome su ziveli Srbi, odakle su izbacili i Srbe i Cigane i sada planiraju da ociste i severni deo grada valjda racunajuci da odavde izbace Srbe koji tu zive".    "OVK nece ostati u sadasnjem obliku. Osnovacemo politicku stranku, zatim ce pripadnici OVK uci u novoformirane policijske snage i imacemo, takodje, vojnu formaciju, odnosno odbrambene snage na Kosovu", rekao je Taci u intervjuu beckom dnevniku "Di Prese". Na pitanje da li je to u suprotnosti sa rezolucijom Saveta bezbednosti UN, koja predvidja demobilizaciju OVK i u kojoj se ne pominje ostanak nikakvih naoruzanih snaga kosovskih Albanaca, Taci je odgovorio:   "Nama su na Kosovu potrebne odbrambene snage. Kosovo ne moze odustati od takvih snaga, cak ni kada bi se promenili politicki odnosi u Srbiji. Drzava Kosovo ima svoju teritoriju, i narod ce odluciti o sudbini zemlje". Na pitanje da li, posto se nalazi na celu jedne nelegitimne vlade, moze govoriti u ime svih kosovskih Albanaca, on je podsetio da su se u Rambujeu sve politicke snage Albanaca dogovorile o formiranju prelazne vlade. "Prelazna vlada formirana je na osnovama sirokog spektra politickih snaga. Samo se delovi DSK Ibrahima Rugove nisu prikljucili vladi. Mi smo u opstinama izgradili sve strukture i uspostavili lokalne uprave", rekao je Taci.
Nove kolone ljudi iz gnjilanskog kraja, krecu se putem prema sirem delu Srbije, javili su Beti radio-amateri iz Kosovskog pomoravlja, pozivajuci se na Crkveno-narodni odbor u Gnjilanu. Srbi su juce u dve posebne motorizovane kolone, u cijem sastavu je bilo ukupno 110 kamiona, traktora, kombija i automobila, napustili selo Gornja Morava. Radio-amateri su Beti preneli da je aktivistima odbora u Gnjilanu juce prijavljeno 14 slucajeva nasrtaja na srpske civile i njihovu imovinu. U saopstenju se istice da je najtezi incident izbio u Gnjilanu kada je americka vojna policija iz konvoja vozila koji se kretao ka Bujanovcu, iskljucila kamion sa pogrebnom opremom za posmrtne ostatke starice Leposave Mrdjinac iz Strpca, koja je preminula u bolnici u Vranju. Kamion je navodno iskljucen po prijavi nekih Albanaca, pod sumnjom da je u njemu bilo oruzja.
Predsednik Demokratskog saveza Kosova Ibrahim Rugova izjavio je da ce ucestvovati u radu Prelaznog saveta Kosova, dodajuci, medjutim, da DSK insistira na ravnopravnom tretmanu u tom savetu. On je do sada obijao da ucestvuje u radu Saveta, smatrajuci da Zapad pridaje preveliki znacaj "Oslobodilackoj vojsci Kosova". Rugova je, kako prenosi Makfax, pozivajuci se na njegov intervju francuskim medijima, izjavio da bi na Kosovu izbori mogli da se odrze u prolece naredne godine. Po okoncanju prelaznog perioda, smatra Rugova, na Kosovu bi trebalo odrzati referendum o nezavisnosti, prenosi skopska agencija.
Portparol Kfora, holandski major Jan Josten, rekao je da je prosle noci stanje na Kosovu bilo relativno mirno i dodao da je tome doprinelo dodatno prisustvo patrola Kfora na kontrolnim punktovima, granicne kontrole i akcije pretrazivanja objekata. Najtezi incident dogodio se u petak posle podne kada je patrola KFOR-a pronasla leseve muskarca i zene albanske nacionalnosti. Obe zrtve imale su oko 50 godina i ubijene su hicima iz vatrenog oruzja. Istraga o ovom slucaju je u toku, rekao je Josten na redovnom brifingu za novinare u pres centru KFOR-a u Pristini.   U zoni odgovornosti britanskih trupa, kojoj pripada i Pristina zabelezeno je i nekoliko slucajeva uznemiravanja. U jednom od tih incidenata dva Albanca uhapsena su zbog kamenovanja kuce u kojoj zive Srbi.   U blizini Orahovca na kontrolnom punktu vojnici KFOR-a zaustavili su kombi u kojem je pronadjeno 120 pistolja i pusaka. Trojica Albanaca koji su se nalazili u vozilu su uhapseni, rekao je Josten i dodao da su u petak u Prizrenu uhapsena dvojica Albanaca zbog sumnji da su palili kuce.    Josten je, takodje, kazao da su u mestu Klokot kod Vitine dva Albanca pritvorena jer su kod njih pronadjene dve puske i tridesetak metaka.   U istocnom sektoru, koji kontrolisu americki vojnici jedna Srpkinja je povredjena u eksploziji granate bacene iz automobila. "Okolnosti pod kojima se dogodio ovaj kukavicki napad su pod istragom", rekao je holandski major.   Prema njegovim recima, americki vojnici pomazu kanadskom timu strucnjaka za sudsku medicinu koji istrazuju jednu lokaciju u okolini sela Donja Stubla, ali jos uvek nije poznato da li se radi o srpskim ili albanskim grobovima. Spanski vojnici su u petak u Istoku uhapsili osam muskaraca koji su pretili zenama, dok je u Decanima uhapsena osoba koja je par minuta pre akcije italijanskih vojnika iz sastava Kfor, ukrala automobil, istakao je portparol Kfora na konferenciji za novinare u Pristini.
Oko 2.000 Albanaca u cetvrtak je u Kosovskoj Kamenici demonstriralo protiv ruskih pripadnika Kfora, javila je agencija Beta. Ucesnici protesta su prosli pored glavne ruske baze u Kamenici, a zatim su se pesnicama i motkama na kojima su se nalazile protestne parole, obrusili na dva ruska oklopna transportera i jedan kamion.   Albanci su uzvikivali "Rusi, idite kuci", "Rusi ne, NATO da", "Amerika", a nekoliko demonstranata je nosilo parolu "Ucesnici u ratnim zlocinima ne mogu biti mirotvorci". Pri tom su, kako prenosi agencija uzvikivali i "U-ce-ka, u-ce-ka" sto je albanska skracenica za Oslobodilacku vojsku Kosova i nosili ambleme OVK. Organizatori okupljanja su, medjutim, izjavljivali da nisu clanovi OVK, vec da pripadaju "kamenickom savetu gradjanski orijentisanih Albanaca".
Oko 2.000 Srba demonstriralo je u petak Kosovskoj Mitrovici kako bi potvrdili svoju zelju da stite severni deo grada u kome su vecina, dok se na juznoj strani mosta koji deli grad okupilo do stotinu Albanaca, javlja AFP. Na protestu zbog svakodnevnog egzodusa Srba i nasilja nad njima sirom pokrajine, jedan od govornika rekao je da su "krivci SAD" i porucio "da ce Srbi sacuvati svoju zemlju od Albanaca i da Kosovo nije izgubljeno. "Pozivamo sve Srbe sa severa da dodju u Mitrovicu kako bismo svi zajedno otisli na jug da povratimo nase kuce", dodao je on, a potom je procitao pismo koje je prethodnog dana upuceno Kforu. "Trazimo da Kfor vrati Srbima njihove kuce, da onemoguci bombe, da humanitarna pomoc bude ista za Srbe kao sto je za Albance", navodi se u tom pismu, sto je izazvalo aplauze okupljenih. Incidenata nije bilo.
Jedan ruski vojnik KFOR-a ranjen je u cetvrtak popodne hicem iz snajpera na svom strazarskom mestu u okolini Gnjilana, saopstile su danas medjunarodne mirovne trupe na Kosovu. Portparol KFOR-a major Rolan Lavoa precizirao je da je vojnik ranjen u ruskom logoru u Robotovu, osam kilometara istocno od Gnjilana, i da se trenutno oporavlja u ruskoj vojnoj bolnici nedaleko od Pristine. Napadaci su pobegli, a KFOR nije saopstio ko bi oni mogli biti.
Vrhovni komandant snaga NATO za Evropu Vesli Klark osudio je nasilje na Kosovu, ali je rekao da nema dokaza da OVK stoji iza napada na Srbe. Klark je rekao da nasilje u prokrajini "mora prestati" i dodao da se "pripadnicima svih etnickih zajednica i verskih ubedjenja mora dozvoliti da zive na Kosovu".
Informativna sluzba Srpske pravoslavne crkve Pravoslavlje pres saopstava da je u cetvrtak u Kosovu Polju sahranjen Dejan Nicic, kojeg su 8. avgusta Albanci ubili motkama i kamenicama i da je, posle duze vremena, pronadjeno telo Milorada Perica iz Gnjilana, ubijenog 26. jula. U cetvrtak pre podne u Gnjilanu je zapaljena kuca Mirka Momcilovica, kojeg su pre mesec dana, zajedno sa sinovima, uhapsili pripadnici KFOR-a. U noci izmedju cetvrtka i petka je patrola KFOR-a u Pristini pronasla isprebijanu Srpkinju, koju su prebacili u poljsku bolnicu u Kosovu Polju, navodi Pravoslavlje pres.
Sef misije UN na Kosovu Bernar Kusner ovlastio je medjunarodne snage i policiju na Kosovu da mogu da hapse i proteruju ljude sa Kosova ukoliko ugrozavaju misiju UN i krse zakone i poredak u pokrajini. U uredbi koju je potpisao Kusner, navodi se da medjunarodna policija i Kfor one za koje se sumnja da predstavljaju pretnju javnom redu mogu da drze u pritvoru i do 12 sati i da ih proteraju iz njihovog mesta prebivalista ili sa Kosova.
Predsednik Komisije ruske Dume za prikupljanje i obradu podataka o zlocinima izvrsenim u toku vazdusnih udara NATO na SRJ, Nikolaj Riskov doputovao je danas u Beograd. Tokom svoje petodnevne posete Jugoslaviji, Riskov ce se u sredu pre podne sastati sa jugoslovenskim predsednikom Slobodanom Milosevicem, kao i sa ostalim saveznim i republickim zvanicnicima.  Riskov ce u utorak boraviti na Kosovu gde ce razgovarati sa predsednikom Privremenog izvrsnog veca Kosova i Metohije Zoranom Andjelkovicem,a predvidjeno je i da obidje ruski kontingent u sastavu Kfora.
Predsednik vlade Albanije Pandeli Majko danas stize u dvodnevnu posetu Kosovu tokom koje ce se, kako je najavljeno susresti sa liderima OVK i DSK Hasimom Tacijem i Ibrahimom Rugovom, kao i sa predstavnicima KFOR-a. Postoje medjutim i porodicni razlozi Majkove posete. Kako je rekao njegov portparol Loren Vandjeli agenciji AP, premijer Albanije bi trebalo da na Kosovu za mladjeg brata isprosi mladu.
Administrator UN za Kosovo Bernar Kusner rekao je politickom predstavniku separatisticke OVK Hasimu Taciju da mu "ponestaje strpljenja". "Nema govora da u buducnosti dozvolim spaljivanje deset do petnaest srpskih kuca, cak i po cenu sukoba sa OVK. Rekao sam Taciju da mi ponestaje strpljenja", izjavio je Kusner za "Elefterotipiju". "Bezbednost je nas prioritet, na zalost nismo u mogucnosti da 100 odsto zastitimo Srbe. Postoji tolika mrznja da bi za svakog Srbina bio potreban po jedan policajac, to je nemoguce", dodao je on precizirajuci da ocekuje "pojacanje od oko 5.000 vojnika". Kusner je rekao i da ce medjunarodna zajednica "biti porazena ukoliko Srbi napuste Kosovo i da je, u tom slucaju, rat bio vodjen uzalud".
U Patrijarsiji bi u ponedeljak, kako danas saznaje FoNet, trebalo da se odrzi sastanak najvisih predstavnika Srpske pravoslavne crkve (SPC) i politickih lidera, sto nedavno nagovestila G-17, izlazuci ideju o potrebi formiranja prelazne vlade. Poziv za sastanak u Patrijarsiji, kako se navodi, upucen je, izmedju ostalog, koordinatoru G-17 Mladjanu Dinkicu, predsedniku Srpskog pokreta obnove Vuku Draskovicu i predsedniku Demokratske stranke Zoranu Djindjicu. SPC bi trebalo da predstavljaju njen poglavar patrijarh Pavle i drugi clanovi Sinoda.
Posle niza protivureccnih informacija, o sastanku lidera opozicije sa predstavnicima Srpske pravoslavne crkve,  Radiju B2-92, potvrdjeno je u  Srpskom pokretu obnove  i Demokratskoj stranci da ce  predstavnici opozicije  sutra u 10 sati, u zgradi Patrijarsije razgovarati sa patrijarhom srpskim gospodinom Pavlom. Sastanak ce se, izmedju ostalog, odnositi i na predstojeci miting podrske Paktu za stabilnost Srbije, koji je zakazan za 19. avgust u Beogradu.
Ministar inostranih poslova Italije Lamberto Dini upozorio je tzv. Oslobodilacku vojsku Kosova" da ce medjunarodna administracija u Pokrajini razmisliti o pruzanju pomoci za obnovu Kosova, ukoliko OVK ne bude pocela da saradjuje sa njom. "Akti nasilja, potpuni nedostatak demilitarizacije u postavljenom vremenskom roku i oskudna saradnja kosovskih Albanaca sa KFOR-om i civilnom administracijom UN moraju se okoncati, a obaveze ispuniti", naglasio je Dini u pisanoj izjavi.
Italijanski ministar inostranih poslova Lamberto Dini izjavio je da su Srbi na Kosovu sada suoceni sa "brutalnom i gnusnom" represijom. "Srpsko stanovnistvo izlozeno je represiji koja je znatno manjeg obima, ali isto tako brutalna i gnusna kao ona kojoj su bili izlozeni Albanci", rekao je Dini u intervjuu za rimsku "Republiku". "KFOR mora da bude odlucniji, a nasilje protiv Srba mora biti spreceno", naglasio je Dini.
Srpski pokret obnove  i Savez za promene potpisali su sporazum o medjusobnom nenapadanju, saopsstili su ccelniCI tog Saveza, na danassnjoj konferenciji za novinare. Oni su potvrdili da su primili predlog Politickog ugovora o obrazovanju privremene vlade koji ji dostavila G-17.
Gradjanski parlament opstine Cacak pozvao je patrijarha srpskog Pavla i Srpsku pravoslavnu crkvu da "i sada pomognu u jedinstvenom cilju spasa naroda, a protiv siromastva, daljeg stradanja i preteceg gradjanskog rata". Gradjanski parlament je u danasnjem saopstenju podrzao Pakt za stabilnost Srbije i formiranje ekspertske vlade.
Jugoslovenski ambasador u Rusiji Borislav Milosevic izjavio je da je medjunarodna operacija na Kosovu i Metohiji neefikasna i da pojedine clanice NATO, a narocito SAD, krse Rezoluciju Saveta bezbednosti. Kako prenose beogradski elektronski mediji, on je u intervjuu Interfaksu rekao da "kontingenti zemalja NATO na Kosmetu fakticki tolerisu nameru takozvane OVK da postane osnova buduce vlasti te srpske pokrajine", sto je, kako je ocenio, suprotno Rezoluciji Saveta bezbednosti 1244. Na pitanje o optuznicama Haskog tribunala protiv jugoslovenskog vrha, Borislav Milosevic je odgovorio da je taj sud "deo mehanizma agresije koji, stvarajuci privid pravosudja, prikriva prave krivce za genocid nad narodima Jugoslavije", medju koje je svrstao celnike NATO, SAD i Velike Britanije.
Lider Demokratskog saveza Kosova (DSK) Ibrahim Rugova rekao je danas u Pristini da ce ta stranka, koja deset godina predvodi albanski narod, "na slobodnom Kosovu izrasti u modernu i mocnu politicku partiju koja ce se u potpunosti ukljuciti u proces obnove". "Kosovo se nalazi na pocetku nove ere i DSK ce se ukljuciti demokratski i pluralisticki zivot, uz saradnju sa KFOR-om i Civilnom misijom UN na izgradnji bezbednosnog okruzenja", rekao je Rugova na konferenciji za novinare, odrzanoj u njegovoj kuci u pristinskom naselju Velanija. To je, nakon nekoliko otkazanih konferencija za stampu, prvo pojavljivanje lidera DSK pred predstavnicima medija.
Celnici Saveza za promene potvrdili su da su danas primili predlog politickog ugovora o obrazovanju prelazne Vlade, Grupe 17. Predsednik Gradjanskog saveza Srbije, Goran Svilanovic, rekao je na konferenciji za novinare da ce Savez svoj stav o tom predlogu izneti za nekoliko dana, potvrdivsi je Savez za promene sa zadovoljstvom prihvatio da ucestvuje na mitingu koji ce se 19. avgusta u odrzati u Beogradu. "Novi kvalitet srpske opozicije je to, sto je ona okrenuta ka buducnosti a ne proslosti", ocenio je predsednik DS Zoran Djindjic i dodao da je Savez  juce potpisao sporazum o nenapadanju sa SPO:  "Nase ucesce na tom skupu zakazanom za 19. avgust pokazuje nasu spremnost da u ovom trenutku nastupamo vrlo pragmaticno i da zakopamo ratne sekire iz proslosti. Za pocetak je to dovoljno  bratstva  jedinstva iz proslosti nam je dosta  treba da definisemo nase zajednicke interese  nasi zajednicki interesi su da deblokiramo zemlju , deblokada zemlje je moguca samo smenom postojece vlasti, a posle na slobodnim izborima ce svako reci o svojim politickim protivnicima ono sto je umesno i ono sto je tacno. Mislim da cemo kroz ove proteste biti u prilici i u nuznosti da koordinisemo nase aktivnosti  to ce biti sledeci stepen, mislim da je to nesto novo i nesto pozitivno u odnosu na prethodne dve godine", rekao je Djindjic.   Celnici Saveza za promene ocenili su takodje, da se odrzavanje mitinga 19.avgusta u Beogradu ne kosi sa planom ovog Saveza, da u prvoj nedelji septembra ogranizuje zavrsni protestni skup u glavnom gradu, koji bi bio pracen blokadom puteva i generalnim strajkom.  Vladan Batic je dodao da ocekuje da ce na mitingu pred Saveznim parlamentom ucestvovati i predstavnici kosovskih srba, Vladika Artemije i Momcilo Trajkovic. "Za njih, kao legitimne predstavnike Srba sa Kosova, kao i za kosovske Albance trebalo bi da bude mesta i u buducoj prelaznoj vladi", dodao je Batic. Ocenjujuci odnose unutar ovog opozicionog bloka, Batic je rekao da su oni odlicni, demantujuci ujedno i vesti o navodnom sukobu Dragoslava Avramovica sa celnim ljudima Saveza za promene.
Srpska radikalna stranka izrazila je ocekivanje da Srpska pravoslavna crkva nece saradjivati sa, kako se navodi, "americkim slugama u Srbiji" i da nece podrzati ni jedan "partijski miting".  "Gotovo je neverovatno da pojedini velikodostojnici SPC upadaju u zamke sprovodjenja dnevne politike minornih srpskih politicara, uz to i osvedocenih nevernika i bezboznika koji pokusavaju da je kompromituiju i stave u sluzbu svojih uskopartijskih interesa i time uniste njen nesumnjivi autoritet", navodi se u saopstenju SRS, koje prenosi Radio-televizija Srbije.
Pozivajuci se na podatke Medjunarodnog Crvenog Krsta, londonski "Indipendent" danas pise da se u zatvorima u Srbiji nalazi 2.270 kosovskih Albanaca, koje naziva politickim zatvorenicima, te da se kao nestali vode njih 1.500. List prenosi i podatke beogradskog Fonda za humanitano pravo o 250 nestalih kosovskih Srba. U tekstu dalje pise da je tokom prosle nedelje u organizaciji Natase Kandic, direktora Fonda za humanitarno pravo, troje advokata albanske nacionalnosti sa Kosova posetilo nekoliko politickih zatvorenika u zatvorima u Srbiji. "Mislim da bi civilna administracija UN i srpske vlasti trebalo sada da se pozabave pitanjem zatvorenika i nestalih osoba", prenosi "Indipendent" reci Natase Kandic.
Predsednik Privremenog izvrsnog veca Kosova i Metohije Zoran Andjelkovic negirao je tvrdnje da su licne karte gradjanima albanske nacionalnosti unistavane kako bi im se opovrglo drzavljanstvo. Andjelkovic je porucio da svaki gradjanin pokrajine moze za samo nekoliko dana da dobije novu licnu kartu i druga licna dokumenta, jer su sacuvane sve maticne knjige koje regulisu statusna pitanja gradjana, prenosi Radio Beograd. On je dodao da se nova licna karta razlikuje po tome sto je na koricama grb SRJ, umesto grba SFRJ. Pre popisa stanovnistva na Kosovu, neopodno je izdati nova licna dokumenta. Ako civilna administracija UN uvazi takav stav, posao moze biti gotov za nekoliko dana, zakljucio je Andjelkovic.
Predsednik Fondacije za mir i resavanje krize Boris Vukobrat izjavio je da bi prihvatio ulogu u vladi eksperata u Srbiji, posto, kako je istakao, nema pretenzija na politicki polozaj.
Posle dvocasovnog razgovora sa patrijarhom Pavlom, celnici opozicije i autori Pakta za stabilnost Srbije izjavili su da je ovo bila prilika da patrijarhu izloze svoje stavove i zamole ga da uzme svoje ucesce na mitingu zakazanom za 19 avgust na kojem ce opozicioni lideri, kako je istaknuto  nastupiti zajedno. Crkva ce svoj odgovor dati sutra. Predsednik SPO-a Vuk Draskovic je novinarima preneo da je patrijarhu izlozio svoj koncept prelazne vlade koji podrazumeva politicki dogovor izmedju demokratske opozicije i,  kako je rekao,  parlamentarnih stranaka rezima jer jedino takva vlada moze dobiti neophodnu podrsku skupstinske vecine. S druge strane predstavnici Saveza za promene i dalje su insistirali na prethodnoj smeni predsednika SRJ Slobodana Milosevica jer kako je rekao Zoran Djindjic ne mogu se imati iluzije da je on pregovarac i da ce dobrovoljno da odstupi.  Na sastanku kod patrijarha kome je prisustvovao i vladika Amfilofije, pored predsednika SPO-a i DS-a ucestvovali su koordinator Saveza za promene i predsednik Demohriscanske stranke Srbije Vladan Batic, predsednik DSSa Vojislav Kostunica, predsednik Saborne narodne stranke Slobodan Rakitic, ispred Nove demokratije Radivoje Lazarevic, zatim predsednik Demokratske alternative Nebojsa Covic i prvi covek Koalicije Vojvodina Dragan Veselinov, kao i koordinator G17 Mladjan Dinkic i jedan od autora pakta za stabilnost Srbije Predrag Markovic. Kuriozitet danasnjih dogadjanja u Patrijarsiji je i prisustvo bivseg nacelnika Generalstaba generala Momcila Perisica koga je fotoreporter Foneta slikao kada je izlazio iz zgrade desetak minuta pre nego sto je sastanak poceo.
Demokratska stranka pozdravila je danas sve inicijative za odlazak predsednika SRJ Slobodana Milosevica i njegovog rezima sa vlasti, kao i pokusaje Srpske pravoslavne crkve da, kako se navodi u saopstenju, pomogne narodu u trenutku kada se odlucuje o sudbini drzave i naroda.
U Kragujevcu su prijavljene 11.382 izbeglice sa Kosova, mada se procenjuje da ih ima vise od 16.000. Direktor direkcije za humanitarna pitanja Ratko Jovanovic izjavio je agenciji Beta da je od 15. juna kada je poceo egzodus ljudi sa Kosova umrlo osam izbeglica i da je sredstva za troskove sahrane obezbedila Skupstina grada.
Prema recima novopostavljenog predsednika kosovsko-metohijskog odbora Socijalisticke partije Srbije, Zivorada Igica, odgovornost za tezak polozaj Srba i Crnogoraca u Pokrajini snose KFOR i misija UN-a. "Treba stvoriti mogucnost za povratak svih izbeglih sa Kosova kao  i  uslove za bezbedan zivot " kaze Igic. Na pitanje kakvi su planovi SPS-a po tom pitanju i sta znaci smena na mestu prvog coveka kosovskih socijalista, Igic odgovara:  "Sve promene koje su ovih dana izvrsene preduzete su radi daljeg kadrovskog jacanja SPS-a, a sto se narednih zadataka tice u partijskoj organizaciji na Kosovu i Metohiji dva su osnovna zadatka: prvo stanje koje je u protekla dva meseca stvoreno na Kosovu i Metojiji posebno izgon stanovnistva iz tog dela Srbije  etnicko ciscenje citavog regiona, pokidalo je i partijsku infrastrukturu i njih sada treba spajati da bi partijski krvotok ponovo profunkcionisao, i drugo uporedo sa tim nastavljanje zestoke politicke brobe za mirno resenje problema na Kosovu i Metohiji  stvaranje stvarnih a ne improvizovanih bezbednosnih uslova da se ljudi vrate na svoja ognjista uz ispravljanje brojnih nepravdi koje su ne samo sada vec i ranije nanesene Srbima i Crnogorcima u tom delu njihove jedine domovine".   Na pitanje kako komentarise neadekvatan smestaj kosmetskih izbeglica i cinjenicu da drzava potpuno ignorise problem raseljenih lica, Igic, koji je i sam izbegao u Krussevac, kazze:  "Srbija i Jugoslavija koje su pre dva meseca vec imale oko 700 000 prognanih lica sa prekodrinskih prostora prethodne Jugoslavije dobili su tokom minulih 60 dana jos oko   200 000 lica raseljenih sa Kosova i Metohije. I naravno da toliki broj ljudi ne moze da se prihvati da se smesti i da se, sto kaze narod, nahrani i napoji i da im se ukaze adekvatna zdravstvena i druga pomoc. Nema tu nikakvog ignorisanja problema raseljenih od strane drzave nema nikakvog zaziranja od toga. Problem je u tome sto objektivno nema takvih mogucnosti da se u tako kratko vreme uz tako brz priliv raseljenih lica brze i adekvatnije ublaze problemi tog dela naseg naroda".
Predsednik Mladih socijalista Aleksandar Rastovic izjavio je da bi prelazna vlada, koju nudi opozicija, bila "tipicno kvislinska vlada". U sinocnoj emisiji "Politikon" jagodinske televizije "Palma plus", Rastovic je ocenio da bi osnovni zadaci te vlade bili dovodjenje OEBS-a "koji bi svu legitimnu volju gradjana Srbije iz dosadasnjih izbora ponistio i instalirao u vlast stranaka koje su krajnje marionetske i izdajnicke". Kao drugi zadatak te vlade, Rastovic je naveo "pozivanje Kfora da, pod firmom osiguravanja glasackih kutija i birackih mesta, predje sa Kosmeta na celu teritoriju Srbije, sto bi znacilo mesanje u unutrasnje stvari Srbije i njenu okupaciju". Rastovic smatra da bi prelazna vlada potom "formirala nove drzave na nasim prostorima  republiku Sumadiju, Vojvodinu, Sandzak".
Predsednik DSS Vojsilav Kostunica izjavio je medjutim, da odluku o evetnualnom ucestvovanju njegove stranke na protestnom skupu 19. avgusta, tek treba da donese izvrsni odbor. Kostunica je na redovnoj konferenciji za novinare ocenio koncpet prelazne vlade kao "nejasan" i istakao:  "Vrlo mi je tesko da zamislim ucesce ove stranke na jednom skupu koji bi se zalagao za jednu ideju koja nije dobra, iza koje ne mozemo stati. Kada bi se Ideja prelazne vlade razjasnila, kada bi ona bila ono sto nije sada u ovim tumacenjima, onda naravno o svemu se moze razmisliti. U politici su neophodni kompromisi  ovde imate jedan papir koji je jako slab u tome sto vam ni na jedno pitanje ne odgovara  vi kazete kako moze prelazna vlada bez skupstine  oni kazu evo skupstina Srbije, vi kazete  pa tu nema vecine, oni kazu nema veze mi cemo to da vidimo na mitingu. Eto ne moze tako, kao da oni koji hoce promene hoce promene katkad u natrag a ne u napred", rekao je Kostunica.
U Leskovcu, Kragujevcu  Valjevu i Mionici danas se nastavljaju gradjanski protesti. Na sinocnjem mitingu u Vrbasu, gde su pored stranaka Saveza za promene govorili celnici jos nekih partija, svojevrsni izazov opozicionim partijama uputio je lider Lige socijaldemokrata Vojvodine, Nenad Canak:  "Danasnja opozicija ne valja nista. Ta opozicija da nesto valja, ne bi se zalila ovoliko - pa deset godina ovo trpimo. Zato predlazem: da ovo sto se sada skupljamo, umesto sada da budemo sa svojim najdrazima izlazimo na ulice kao ulicari a to u Vojvidini nikada nije bilo, da im damo poslednju sansu i da svi ti lideri kazu  ako ne smenimo Slobodana Milosevica  mi odlazimo i podnosimo ostavke. Ajde, dragi moji lideri, budite spremni da kazete: 'Dosta smo lagali ovaj narod  ako nismo sposobni neka mi odemo'."
Lideri sest opozicionih stranaka u Srbiji zatrazili su u petak od EU i medjunarodne zajednice da ukinu sve sankcije prema SRJ, da SRJ ukljuce u Pakt za stabilnost jugoistocne Evrope i "odlucan obracun" sa "albanskim separatizmom i terorizmom na Kosovu", saopstio je Srpski pokret obnove. Pismo, upuceno predsedavajucem EU, finskom predsedniku Martiju Ahtisariju, potpisali su predsednici SPO Vuk Draskovic, Nove demokratije  Dusan Mihajlovic, Demokratske stranke Srbije Vojislav Kostunica, koalicije "Vojvodina" Dragan Veselinov, Demokratskog centra  Dragoljub Micunovic i Demokratske alternative Nebojsa Covic. Lideri sest stranaka, pored ukidanja sankcija jos zahtevaju i hitnu humanitarnu pomoc za milione gradjana svoje zemlje i punopravno ukljucivanje SR Jugoslavije i Republike Srbije u Pakt za stabilnost jugoistocne Evrope i Odlucan obracun medjunarodnih vojnih, policijskih i civilnih organa na Kosovu i Metohiji sa albanskim terorizmom i separatizmom. U propratnom saopstenju SPO kaze se da su pismo odbili da potpisu predstavnici Saveza za promene i Saveza demokratskih partija, uz izrazavanje zaljenja zbog toga.
Prekinuti kontakti sa KFOR-om i Albancima   Srpsko nacionalno vece za Kosovsko-mitrovacki okrug suspendovalo je do daljeg pregovore sa lokalnim Albancima i predstavnicima medjunarodne zajednice zbog sve cescih nereda koje izazivaju albanski demonstranti u Kosovskoj Mitrovici, javio je Radio Beograd. Radio Beograd javio je u emisiji u 15 casova da je u Kosovskoj Mitrovici mirno, ali da su francuski vojnici iz sastava Kfora rasporedjeni na svim vaznim saobracajnicama u gradu i kod mosta kako bi sprecili eventualne incidente.
Poslanik Socijalisticke narodne partije (SNP) Emilo Labudovic izjavio je danas da je usvajanjem Platfrome o redifiniciji odnosa sa Srbijom "rezim osujecen u namjeri da dosadasnje cutanje zvanicne Srbije, koja nije imala o cemu da se izjasni, predstavi kao njeno ignorisanje i neozbiljno shvatanje navodne velikodusne ponude Crne Gore koja strpljivo cega odgovor". On je ocenio da je ogromna vecina gradjana Crne Gore i dalje cvrsta u opredjeljenju da zivi ravnopravno u zajednickoj drzavi sa Srbijom. Isticuci da je crnogorska vlast tim dokumentom "jos jednom pokusala da se lazno predstavi kao pobornik jugoslovenske ideje i zajednistva sa bratskim srpskim narodom, nudeci istovremeno rjesenja koja zajednicku drzavu ljuljaju iz temelja", Labudovic je rekao da ponudjena Platforma, u svakom pogledu, predstavlja pravni i politicki galimatijas, neutemeljen ni u jednom, nauci i praksi poznatom, obliku drzavnog uredjenja. "Ono sto se nudi nije ni federacija, ni konfederacija, ni savez drzava ni savezna drzava, nije drzava uopste", naglasio je Labudovic. Po njegovom misljenju, najveci nedostatak Platforme je, ipak, u ustavno-pravnom smislu, najveci nedostatak tog dokumenta u cinjenici da ga Vlada Crne Gore nudi Vladi Srbije, zaobilazeci republicke i Saveznu skupstinu koje su, po ustavu, jedino nadlezne da odlucuju o pitanjima promjene ustava i drzavnom statusa.
Srpska radikalna stranka je saopstila da "pojedine minorne politicke grupacija na sve nacine pokusavaju da izazovu raskole u crkvi, zahtevajuci od crkvenih velikodostojnika da blagoslove pokusaj nasilnog preuzimanja vlasti i time preuzmu odgovornost za krvoprolice i nove podele u narodu".  Srpska radikalna stranka je "uverena da ce SPC, kao i mnogo puta do sada, u skladu sa istorijskom ulogom, ostati izvan politickih trvenja, sacuvati unutrasnje jedinstvo i nastaviti da bude stozer srpske duhovnosti i zajednistva", kaze se u saopstenju.
Predsednik Udruzenja boraca rata od 1990. godine grada Nisa, Miodrag Stankovic, nastavio je danas, cetrnaestog dana, strajk gladju ispred zgrade Doma VJ. "Od sinoc jedino ja strajkujem gladju. Dogovorili smo se da je bolje posteno prestati strajk gladju nego da se osipamo ili ogresimo o obecanje koje smo dali kada smo zapocinjali", rekao je Stankovic agenciji Beta.
Povodom najava predstavnika medjunarodne zajednice na Kosovu da bi zakoni Srbije mogli biti suspendovani na podrucju Pokrajine, ukoliko se pokaze da nisu u skladu sa medjunarodnim pravnim normama, republicki javni tuzilac Dragisa Krsmanovic izjavio je da rezolucija Saveta bezbednosti predvidja izradu pravnog dokumenta koji bi trebalo da sadrzi i deo sudske vlasti koje nasa zemlja pristaje da ustupi albanskoj nacionalnoj manjini. "Nikako ne mislimo da se odricemo osnovnih atributa suvereniteta jedne drzave, da  krivicna dela za ubistva, razbojnistvo, silovanja prepustimo da resavaju neki samoupravni sudovi", rekao je Krsmanovic.
Predsednik Demokratske stranke Srbije  Vojislav Kostunica ocenio je danas da predlogom za uredjenje buducih odnosa Srbije i Crne Gore, crnogorska Vlada zeli da "rasturi" srpsko-crnogorsku federacija, te da je smisao platforme, da se "ono malo federalnih elemenata u Ustavu SRJ zameni konfederalnim elementima". Dok poptredsednik Socijaldemokratije ocenjuje da u platformi Vlade Crne Gore ima "dosta dobrih stvari o kojima je jos rano govoriti, posto prvo treba da usledi redefinisanje odnosa u samoj Srbiji".
Bivsi nacelnik Generalstaba Vojske Jugoslavije Momcilo Perisic osnovao je Pokret za demokratsku Srbiju, ciji su glavni ciljevi demokratske promene i odlazak sa vlasti jugoslovenskog predsednika Slobodana Milosevica, potvrdili su agenciji Beta izvori bliski tom Pokretu. Isti izvor navodi da je osnivacka skupstina Pokreta za demokratsku Srbiju odrzana juce uz prisustvo oko 50 ljudi, kao i da je namera Pokreta da okupi sve grupacije koje su oponenti sadasnjoj vlasti.
Predsednik Demokratske stranke Zoran Djindjic  izjavio je sinoc na mitingu u Zablju  da ce Jugoslavija i Srbija dobiti pomoc i kredite od medjunarodne zajednice, ukoliko "pre zime bude smenjena vlast". Pred oko 800 gradjana na mitingu u organizaciji Saveza za promene i Saveza demokratskih partija, Djindjic je rekao da su mitinzi sirom Srbije "ustanak portiv dahija, lopova i bande".  Za veceras u 19 casova zakazan je miting u Mionici .
Bivsi guverner Narodne banke Jugoslavije Dragoslav Avramovic, kako FoNet danas saznaje u krugovima Saveza za promene, sastao se juce u Vasingtonu sa nekadasnjim saveznim premijerom Milanom Panicem, sa kojim je razgovarao o resavanju krize u Jugoslaviji. Panic je tom prilikom, kako se navodi, "rekao da ce Avramovicu dati punu podrsku, ako se bude formirala prelazna vlada, a  ako ne  onda ce ga podrzati kao kandidata na izborima". U izvorima SZP kazu i da je Avramovic juce "nastavio razgovore u SAD, susretima sa americkim drzavnim sekretarom Medlin Olbrajt i savetnikom za nacionalnu bezbednost Sendi Bergerom". S druge strane, Panic je otputovao u Evropu, "nastavljajuci svoje medjunarodne aktivnosti na resavanju jugoslovenske krize".
Mobilna telefonska mreza sa pozivnim brojem 063 u Pristini je od kasnih prepodnevnih sati ponovo u funkciji, javlja Betin izvestac iz tog grada. Fiksna telefonska mreza je i dalje u prekidu, mada ima najava od strane diplomata medjunarodne zajednice u pokrajini da ce tokom dana i ona proraditi. Telefonske veze sireg dela Srbije sa Kosovom od prekjuce popodne su u potpunom prekidu, potvrdjeno je Beti u dezurnim sluzbama PTT Srbije u Beogradu.
Ocenjujuci platformu Crnogorske Vlade, koordinator  Saveza za promene Vladan Batic rekao je danas da je "za opstanak zajednicke drzave Crne Gore i Srbije najpre neophodno  redefinisati Srbiju". Batic je dodao da je preduslov za sve promene u SRJ i uslov za skladne odnose u jugoslovenskoj federaciji  odlazak sa vlasti Slobodana Milosevica.   Komentarisuci eventualnu mogucnost da Vojska Jugoslavije ispred savezne vlasti pritiscima spreci slobodno izjasnjavanje gradjana Crne Gore o buducnosti federacije, predsednik GSS-a Goran Svilanovic je rekao: "Svaki takav napor bio bi osudjen na propast i mi ne verujemo da bi vojska koja i inace koja je u nekoliko navrata bila upotrebljena i zloupotrebljena sebi dopustila jednu takvu intervenciju, ovoga puta u odnosu na sopstvene gradjane. Tako posmatramo i izjave nekih generala sa kojima smo hteli ne hteli bili u polemici proteklih nekoliko dana i veoma smo se ostro suprotstavili svakoj najavi da se vojska postavi kao neko ko brani grupu ljudi na vlasti i upozoravali da vojska ima svoje zadatke koji su, uprkos svemu, definisani iskljucivo u odnosu na odbranu zemlje od spoljnjeg agresora i cuvanje granice", rekao je Svilanovic.   Portparol SPO-a Ivan Kovcevic je o najavi crnogorske vlade za redefinisanje odnosa u federaciji rekao da "nikakvih sukoba i nesuglasica ne sme da bude izmedju Beograda i Podgorice, i zbog toga SPO smatra da federaciju po svaku cenu treba sacuvati, a da ta federacija treba da bude zasnovana na ravnopravnim odnosima, drzava clanica".
Predsednik Veca za demokratske promene u Srbiji, Dusan Batakovic, optuzio je inicijatore formiranja prelazne Vlade da tim predlogom obezbedjuju jugoslovenskom predsedniku Slobodanu Milosevicu "pojas za spasavanje", a ne prelazak iz "autoritarizma u demokratiju". Napominjuci da "uvek treba pozdraviti" okupljanje opozicije "oko necega sto je za boljitak drzave", Batakovic se, u intervjuu za Glas Amerike, suprotstavio ideji formiranja Vlade na osnovu odluke, kako je rekao, "nelegitimne Skupstine Srbije", a bez zahteva za momentalnim odlaskom Milosevica s vlasti. Predlog Grupe 17 odstupa od apela Srpske pravoslavne crkve od 15. juna za odlaskom Milosevica i njegovog rezima s vlasti, ocenio je Batakovic.
Grupa kosovskih Albanca, ponovo je pokusala da predje u srpski deo Kosovske Mitrovice, javlja Rojters. Francuske mirovne trupe sukobile su se danas sa oko 1.000 kosovskih Albanaca, a nekolicinu su pretukli. Sa druge strane reke Ibar, grupa Srba je posmatrala, prema navodima britanske agencije, rugajuci se i pevajuci nacionalisticke pesme. Francuski vojnici vratili su Albance u juzni deo grada, jer su pretili veliki sukobi. Regionalni administrator UN za ovu oblast razgovarao je sa vodjama lokalnih Albanaca i Srba, ali nije bilo nikakvog napretka. Rojters napominje da Albanci, koji zive u juznom delu grada, smatraju da Srbi imaju kod Francuza bolji tretman, nego oni.
Predstavnici Pakta za stabilnost Srbije i Grupe 17 izjavili su u petak da ocekuju da ce, posle mitinga 19. avgusta u Beogradu, sve politicke partije potpisati Politicki ugovor o obrazovanju prelazne vlade Srbije, kao jedini nacin za prevazilazenje politicke i ekonomsko-socijalne krize. Koordinator Grupe 17 Mladjan Dinkic upozorio je i poziciju i opoziciju da im je 19. avgust "poslednja sansa" da prihvate mirne promene u Srbiji i da izbegnu scenario "spontanog politicko-socijalnog bunta sa nesagledivim posledicama". Dinkic je rekao da ce se autori Pakta za stabilnost Srbije povuci posle 19. avgusta, jer ih vlast ne interesuje, a da ce politicare, ako ne prihvate prelaznu vladu "ostaviti na milost Bogu i narodu".
Zeleznicko-transportno preduzece "Beograd" saopstilo je da u ponedeljak 16. avgusta organizuje povratak na posao zeleznickih radnika iz Kosova Polja, koji su proteklih meseci otisili iz Pokrajine.  U  saopstenju se istice da "bezbednost povratka svim radnicima garantuju KFOR i civilna misija Ujedinjenih nacija". Prevoz ce biti organizovan autobusima sa zeleznickih stanica u Nisu, Prokuplju, Kursumliji, Kraljevu, Vrnjackoj banji, Krusevcu i ispred motela u Rudaru.
Potpredsednik Vlade Srbije i predsednik Srpske radikalne stranke,  juce je sledecim recima prokomentarisao platformu crnogorske vlade za redefinisanje odnosa u federaciji:   "Moze Vlada Crne Gore da odluci sta god hoce, sta se to nas tice, po zaveznom Ustavu nije predvidjeno da se neka federalna jedinica otcepi, sto znaci da se nijedna federalna jedinica na ustavan i demokratski nacin ne moze otcepiti. Ako neko pokusa da se nasilno otcepi zna se sta mu sleduje: primena svih ustavnih sredstava da se onemoguci. Isto ono sto bi Amerikanci uradili da im se pokusa Kalifornija otcepiti. Isto  pitajte Amerikance sta bi oni uradili, isto to ce uraditi savezna drzava, bar se tako nadam", rekao je Seselj.
Predsednik Odbora Veca republika Savezne skupstine za odnose sa inostranstvom Tomislav Nikolic nagovestio je danas mogucnost vanrednih izbora i najavio spremnost za njihovo raspisivanje u "relativno kratkom roku".  On je, kako prenose drzavni  mediji, u razgovoru sa predsednikom Komisije ruske drzavne Dume za prikupljanje i obradu cinjenica o napadu NATO na Jugoslaviju Nikolajem Riskovim,  rekao da cemo "verovatno imati vanredne izbore, iako je vec sledeca godina izborna za savezni parlament". Zapad je ocekivao da ce gladan narod promeniti vlast, ali ona se ne menja na ulici" , dodao je Nikolic.
Portparol Kfora u Pristini major Jan Josten izjavio je da je u sinocnjoj ekploziji u tom gradu povredjen jedan od trojice napadaca i da je nakon ukazane lekarske pomoci zadrzan radi istrage. Na redovnoj konferenciji za novinare, Josten je rekao i da su sinoc u 21.36 minuta tri osobe srpske nacionalnisti povredjene u bombaskom napadu na jedan srpski kafic. Istraga o tom napadu jos uvek je u toku.
Clan Izvrsnog odbora Glavnog odbora Socijalisticke partije Srbije  Goran Percevic izjavio je da se u Srbiji, posle NATO bombardovanja, stvaraju dve politicke opcije  prva koju zastupa SPS i koja, kako je rekao, "nastoji da odrzi osnovne principe drustva zasnovanog na trzistu i demokratiji i druga, koja stalno izaziva nerede i nestabilnost", prenose drzavni elektronski mediji. On je sinoc na skupu socijalista beogradske opstine Vracar rekao da "prvu opciju zastupaju politicke partije u patriotskom bloku, stvorenog tokom agresija, dok  se, prema njegovoj oceni, "drugi politicki blok  bavi odrzavanjem raznih protesta sirom zemlje, koji imaju za cilj osvajanje vlasti bez izbora i uz pomoc onih politickih krugova koji su i doneli odluku o agresiji na nasu zemlju. Blok koji govori o vlasti zbog vlasti i koji izaziva nemire u zemlji".
Kao reakciju na predlozenu platformu Vlade Crne Gore Radio B2 92 navodi i to da Radio-televizija Srbija sinoc nije objavila vest da je Vlada Crne Gore pripremila predlog o redefinisanju odnosa u jugoslovenskog federaciji a beogradski dnevnici "Politika" i "Politika Ekspres" u svojim danasnjim izdanjima za unutrasnjost zemlje nisu objavile predlog crnogorske vlade.
Portparol Kfora u Pristini major Rolan Lavua izjavio je da je sinoc u tom gradu pronadjeno telo muskarca, ciji identitet nije saopstio. Lavua je takodje rekao da je juce u Pristini Kfor pronasao troje ranjenih Srba, kao i da su  na jednu kucu u istom gradu sinoc  bacene dve bombe, u cijim eksplozijama je ranjena jedna desetogodisnja albanska devojcica. Portparol Kfora je dodao da je, u poslednja 24 casa na Kosovu, zbog posedovanja oruzja uhapseno 51 lice.
U Obilicu je sinoc bacena bomba na kafic u kojem se okupljaju Srbi, saznaje Beta u Centru za mir i toleranciju u Pristini. Kfor je danas u Pristini potvrdio bombaski napad na kafic ciji je vlasnik Srbin, ne navodeci medjutim, lokaciju. Prema podacima Kfora, u ovom napadu su ranjena tri lica.   Centar za mir i toleranciju saopstava da se cetvorica srpskih civila iz Gornje Brnjice, blizu Pristine, koja su juce ranjena u centru sela, nalaze u veoma teskom stanju. Njihova rodbina nece da ih na dalje lecenje prebaci u pristinsku bolnicu, a do Nisa nema mogucnosti da ih evakuise, javlja Beta.
Predsednik Izvrsnog odbora Nove demokratije Vojislav Andric izjavio je danas da ND smatra kako "jucerasnje kozmeticke, personalne promene Savezne vlade nisu donele nista novo sem Seseljevih radikala, a samim tim i jos vecu nesrecu i vece udaljavanje nase zemlje od razvijenog sveta". "Odluku nelegitimnog premijera, samozvane vlade da bez konsultacija ND, u gubitnicku ekipu uzme i donedavnog potpredsednika ND Cedomira Mirkovica, ND vidi kao panicni nastavak destruktivnih aktivnosti aktuelne vlasti", rekao je Andric. "Podmukao potez bivseg novodemokrate Cedomira Mirkovica da bez znanja i odluke legalnih organa ND, a suprotno statutu, programu i politici ND, prihvati poziv i udje u saveznu vladu Republike Srbije, ND ocenjuje kao nekorektan postupak kolebljive licnosti", ocenio je Andric.
Ambasador Svedske u Beogradu Mats Stafanson izjavio je da Srbija ne moze u skorije vreme racunati na znacajniju stranu pomoc za obnovu porusene infrastrukture za vreme NATO bombardovanja Jugoslavije.  Pomoc Srbiji moze biti pruzena kroz humanitarne programe i posebno na podrsci demokratskim snagama, rekao je Stafanson u intervjuu listu "Danas" i dodao da bi ta pomoc bila usmerena ka gradovima u kojima vladaju, kako se izrazio, demokratske strukture. Stafanson je istakao da je u svetu trenutno na delu pristup "cekaj i gledaj" sta ce se dogoditi u Jugoslaviji nakon rata i da li je sada u Srbiji uopste moguc demokratski zaokret.
Predstavnici Demokratske partije socijalista Crne Gore nisu se pojavili na drugom konsultativnom sastanku koji je juce sazvao savezni premijer Momir Bulatovic, a SPO i Savez Vojvodjanskih Madjara odbili su ponudu da udju u buducu rekonstruisanu Saveznu vladu. Kako je nakon sastanka novinarima izjavio predsednik JUL-a Ljubisa Ristic ocekuje se da ce pocetkom iduce nedelje premijer Bulatovic objaviti predlog sastava nove vlade koja bi, kako je rekao, bila rekonstruisana u skladu sa proporcionalnim ucescem stranaka u saveznom parlamentu. Sudeci prema jucerasnjem sastanku u toj vladi ce biti predstavnici SPS-a, JUL-a, SRS-a, Socijalisticka narodna partija Crne Gore i Srpska narodna stranka iz Crne Gore. SPO i Savez vojvodjanskih Madjara odbili su ponudu za ucescem u vladi sa obrazlozenjem da traze ostavku premijera Bulatovica a SPO u svom saopstenju istice da bi prihvatio ponudu jedino ukoliko bi mandat za sastav nove vlade bio poveren DPS-u.
Predstavnici KFOR-a u Pristini saopstili su juce da je u Zitinju zapaljeno 45 srpskih kuca, a ocevici tvrde da su americki vojnici iz sastava Kfora uhapsili nekoliko Albanaca, dok su istovremeno pokusali da nateraju ostale da opljackane stvari vrate u kuce iz kojih su ih uzeli. Srbi koji su naseljavali to selo iselili su se pre nekoliko dana i trenutno borave u obliznjem mestu Bajgora.   Informativna sluzba Srpske pravoslavne crkve Pravoslavlje pres saopstila je danas da je juce potpuno spaljeno srpsko selo Zitinje. U saopstenju se ukazuje i da je veliki broj Srba iz Prizrena nasao skloniste u Bogosloviji u tom gradu. Dodaje se da je vladika rasko-prizrenski Artemije sluzio Svetu Arhijerejsku liturgiju u crkvi Svete Petke u Lapljem Selu pored Pristine, kojoj su prisustvovali i ruski oficiri iz sastava KFOR.
Jedinice Kfora su u subotu u Pristini, prilikom pretresa zgrade u kojoj se, kako se veruje, nalaze prostorije "ministra javnog reda" samoproklamovane "vlade Kosova". Redzepa Selimija, pronasle izvesnu kolicinu naoruzanja i municije, ukljucujuci automatsku pusku i rucnu granatu, 20 skenera radio-frekvencija, kao i veliku svotu nemackih maraka.
Predsednik Koalicije Vojvodine Dragan Veselinov ocenio je da je uvodjenjem radikala u Saveznu vladu predsednik SR Jugoslavije Slobodan Milosevic "krenuo u zavrsno provociranje" Crne Gore, koje ce se zavrsiti odvajanjem te republike od Srbije. "Umesto da prizna da je Milo Djukanovic najjaci politicar u Crnoj Gori i da ima pravo da povede Saveznu vladu, Milosevic jos vise zateze ionako prenapregnute strune izmedju Beograda i Podgorice ubacivanjem radikalskih neprijatelja Crne Gore u nelegitimnu vladu Momira Bulatovica", istakao je Veselinov u pismenoj izjavi, koja je dostavljena medijima. Prema njegovoj oceni, jedini odgovor Crnogoraca na taj napad vlade je da "raspisu referendum i ostave Srbiju".
Jedan od najuglednijih ruskih ekonomsko-politickih nedeljnika "Komersant-vlast" pise, pozivajuci se na izvore iz "vlade i administracije predsednika Ruske Federacije", da ce  Slobodan Milosevic deo od svog licnog bogatstva, koje se procenjuje na tri do cetiri milijarde dolara, prebaciti na racune ruskih biznismena koji ce ga, kako se tvrdi, uloziti u obnovu Jugoslavije. "On ce to uciniti, jer ce kod njega proraditi instinkt samoodrzanja", ocenjuje list i dodaje da ce sigurnost jugoslovenskog predsednika "obezbediti ruske specijalne sluzbe".  Isti izvor navodi da bi ruski biznismen Vladimir Potanjin trebalo da odigra kljucnu ulogu u ostvarivanju plana "Marsal II", kojim se predvidja "ulaganje 35 milijardi dolara u bivsu Jugoslaviju".
Pripadnici kanadske policije, ukljuceni u istrazivanje nasilja i zlodela na Kosovu, koja u Pokrajini sprovode medjunarodni eksperti, iznenadjeni su brutalnoscu ubijanja tokom kosovskog konflikta, prenosi Rojters. Osvrcuci se na prizore masovnih grobnica kosovskih Albanaca, sef devetoclanog tima eksperata kanadske policije, inspektor Brajan Stongman izjavio je da je u Pokrajini "sprovodjeno sistematsko unistavanje i terorisanje". Prema njegovim recima, neki od prikupljenih dokaza, narocito na lokaciji sela Vlastica, mogli bi biti od koristi tuzilastvu Haskog tribunala za ratne zlocine. Strongman je dodao da u grobnicama nisu bili samo ubijeni pripadnici "Oslobodilacke vojske Kosova", vec i civili.
Potpredsednik Demokratske stranke  Slobodan Vuksanovic ocenio je danas da je rekonstrukcija savezne vlade "obmana javnosti" i da je cilj vlasti da dobiju u vremenu. Vuksanovic je na konferenciji za novinare u Beogradu rekao da je ostanak sadasnjeg saveznog premijera Momira Bulatovica na tom polozaju "udarac saveznoj drzavi". Miting opozicije najavljen za 19. avgust, on je okarakterisao kao "vazan test" i rekao da ocekuje da na taj skup dodje oko 300.000 ljudi.
Predsednik SRJ Slobodan Milosevic porucio je sinoc da nece dozvoliti da razni korumpirani politicari i stranke iznutra podriju stabilnost zemlje i ostvare ciljeve NATO. Milosevic je na prijemu koji je priredio u Belom dvoru za ucesnike "Sabora Dijaspora 99" rekao da bi bilo zalosno da produzene ruka zla koje je NATO ucinio protiv nase zemlje bude ruka nasih gradjana.  Predsednik SRJ je izrazio uverenje da se "to nece dogoditi" i da ce "patriotizam i ljubav prema domovini pobediti izdaju", da ce "dobro trijumfovati nad zlom" i da cemo, kako se izrazio, uspesno razvijati svoju zemlju svi zajedno, gradjani ove zemlje i svi vi u rasejanju". "Mi, Srbi smo poslovicno neslozni i nesolidarni, ali u ovom teskom trenutku, u ovo tesko vreme, za dva i po meseca bombardovanja izrazen je takav stepen sloge i solidarnosti koji nikada u istoriji naseg naroda nije zapamcen", ocenio je Milosevic.  "Zelim da vam kazem da smo rat zavrsili sa garancijama medjunarodne zajednice nase teritorijalne celovitosti i naseg suvereniteta, sa poverenjem u UN koje su preuzele odgovornost za bezbednost svih gradjana na Kosovu i Metohiji i da ocekujemo da UN i snage bezbednosti pod okriljem UN vrse tu svoju odgovornost", rekao je jugoslovenski predsednik.   On je rekao da i jugoslovenska vlast zeli i dalje da veruje da ce medjunarodne mirovne snage na Kosovu "ispuniti svoja obecanja iako one u ovom trenutku to ne cine". "Zato svi oni koji misle da ce ovo privremeno stanje moci da zloupotrebe, tako da divlja plemena iz severne Albanije nasele neki deo srpske teritorije na Kosovu i Metohiji, treba da znaju da prave racun bez krcmara jer mi to nikada necemo priznati", kazao je Slobodan Milosevic.   Istovremeno, i nekoliko visokih jugoslovenskih funkcionera, kao i rukovodilaca Socijalisticke partije Srbije, juce su optuzili opozicione stranke u Srbiji za izdaju zemlje. Savezni ministar za poljoprivredu i predsednik vojvodjanskih socijalista Nedeljko Sipovac, je tako rekao da medju opozicijom ima politickih neistomisljenika ali i "drzavnih neprijatelja", ali nije precizirao koji su to politicari.  "Cilj im je da sruse vlast i da dovedu marionetsku, kako oni kazu, tranzicionu vladu", rekao je  Sipovac.
Potpredsednik Savezne vlade Tomislav Nikolic u intervjuu "Spiglu", izjavio je da bi predsednik SRJ Slobodan Milosevic trebalo da ode s vlasti, zbog neuspeha njegove politike na Kosovu. Kako javlja Rojters, Nikolic je, medjutim, istovremeno podsetio da Milosevicev mandat istice sledece godine i zapitao - "zasto bismo ga onda rusili ranije". Na pitanje nemackog novinara  sta bi savetovao Milosevicu  Nikolic je odgovorio: "Da bi trebalo da ostupi, ali ne zato sto to Zapad trazi, vec zbog predaje Kosova". Prema navodima iz intervjua, Nikolic je dodao i da bi u slucaju da Crna Gora preduzme odlucne korake da se odvoji od Srbije, VJ mozda morala da reaguje.
Savezna Republika Nemacka i dalje je spremna da podrzi sprovodjenje reformi u Crnoj Gori, ali istovremeno istice nuznost da jugoslovenska drzava ostane u sadasnjim granicama. "Mi smo, kao i citava medjunarodna zajednica, protiv izmena granica na Balkanu. S druge strane, podrzavamo napore Crne Gore da unutar Jugoslavije ostvari veci stepen samostalnosti i sopstvene odgovornosti", rekao je jedan predstavnik Ministarstva inostranih poslova dopisniku agencije Beta u Bonu. Strucnjak za Balkan na Institutu za jugoistocnu Evropu u Minhenu Jens Rojter u najnovijim odlukama vlade Crne Gore vidi "izrazite slicnosti sa situacijom u Sloveniji i Hrvatskoj 1991. godine".
Jedan francuski vojnik iz sastava KFOR povredjen je danas u trecem po redu sukobu medjunarodnih snaga sa grupom Albanaca, koji su pokusali da prodju do dela Kosovske Mitrovice u kojem zive Srbi, javlja Rojters. Portparol Kfora Rolan Lavua upozorio je da u Kosovskoj Mitrovici ubuduce nece biti dozvoljene nikakve demonstracije. Kfor se trudi, rekao je on, da prisustvo medjunarodnih snaga bude vidljivo svuda na Kosovu.
Novoimenovani savezni sekretar za informisanje Goran Matic izjavio je danas da u rekonstuisanoj jugoslovenskoj vladi ima par direktora i to pitanje ce savezni premijer Momir Bulatovic resiti narednih dana. To je bio njegov odgovor na danasnjoj konferenciji za stampu na novinarsku primedbu da "dobijamo jos jednu direktorsku vladu" i pored brojnih primedbi koje su zbog toga upucivane vec postojecim vladama. Matic nije precizirao kako ce "to pitanje" biti reseno. U jugoslovensku vladu su juce kao ministri usli generalni direktor Beogradske banke, Borka Vucic, vlasnik firme "Dibek" i predsednik Upravnog odbora kragujevacke "Zastave" Milan Beko.
Vladika rasko prizrenski Artemije izjavio je da ce Srpska pravoslavna crkva svoj zvanicni stav o potrebi da se smeni vlast u Srbiji izneti posle odrzavanja Episkopske konferencije koja je zakazana za utorak, 10. avgust. U sinocnoj emisiji televizije Kragujevac vladika Artemije je rekao da je glavna tema jucerasnjeg vanrednog zasedanja Sinoda Srpske pravoslavne crkve bila smena vlasti u Srbiji. On je ponovio da su jugoslovenski predsednik Slobodan Milosevic i vlast u Srbiji "glavna i osnovna kocnica za dalji razvoj i prosperitet naroda i drzave Srbije."
Gradonacelnik Nisa i potpredsednik DS Zoran Zivkovic rekao je u subotu da ce na mitingu 19. avgusta u Beogradu vlast dobiti konacan rok za odlazak. On je pred 2.500 ljudi okupljenih na mitingu Saveza za promene u centru Zajecara precizirao da ce vlast dobiti rok od 10 do 20 dana da se povuce.
Portparol Civilne misije UN  Nadja DZons rekla je danas da su se lider Demokratskog saveza Kosova  Ibrahim Rugova i premijer samoproklamovane "privremene vlade Kosova" Hasim Taci obavezali da ce ucestvovati na sledecem sastanku Privremenog politickog saveta Kosova. Ona je dodala da ce se taj sastanak odrzati najranije 16. avgusta. Rugova i Taci sastali su se juce prvi put u Pristini na, kako su javile agencije, "neutralnom terenu". Poslednji put oni su bili u direktnom kontaktu za vreme pariske konferencije o Kosovu, u Parizu, marta meseca. Generalni sekretar DSK Nekube Keljmendi izjavila je da che Rugova uskoro saopsstiti imena predstavnika svoje stranke u Prelaznom savetu, koji ima 12 mesta, a na ccelu je ssef misije UN na Kosovu Bernar Kussner.
Komandant Kfora Majkl Dzekson ocenio je da bi sve ucestaliji napadi pripadnika separatisticke Oslobodilacke vojske Kosova na vojnike Kfora mogli da ukazuju da su lideri OVK izgubili kontrolu nad pristalicama tvrde struje. U intervjuu za  skotski dnevnik "Skotsmen", Dzekson je rekao da rukovodstvo OVK mora da ubedi svoje pristalice da se ne svete srpskim civilima i medjunarodnim snagama koje pokusavaju da ih zastite. "Moguce je da cemo imati teskoca sa ekstremnim usijanim glavama i sa tim cemo izaci na kraj", porucio je komandant Kfora.
Informativni centar Srpske pravoslavne crkve Pravoslavlje pres saopstava danas da su juce i u petak Srbi u Prizrenu bili izlozeni velikim pritiscima. "Nekoliko njihovih kuca je izgorelo, a jos pet srpskih porodica se pred albanskim terorom preselilo u Prizrensku bogosloviju", stoji i saopstenju.
Protesti gradjana koji zahtevaju ostavku federalnog predsednika Slobodana Milosevica odrzace se u petak u Leskovcu, Kragujevcu i Valjevu, dok ce opozicioni blok Savez za promene miting organizovati sutra u Zajecaru. Podsetimo, 1000 gradjana Kragujevca, okupljenih na 22. uzastopnom protestu u ovom gradu, burno je u cetvrtak uvece, pozdravilo vodju rok grupe Riblja corba, Boru Djordjevica, koji je citao svoje pesme iz zbirke "Care, care koliko je sati". A u Valjevu, na 32. protestu, procitano je pismo Bogoljuba Aresenijevica Makija, inicijatora mitinga u ovom mestu, kojim se najavljuju nove akcije gradjana, poput setnji ulicama i zaposedanja gradskih institucija.
Srpski pokret obnove demantovao je danas da je potpisan dokument Saveza za promene o medjusobnom nenapadanju medju politickim strankama. "SPO je Savezu za promene i ostalim strankama opozicije ponudio da potpisu samo jednu recenicu o nenapadanju i medjusobnom uvazavanju. Krivotvoreci sadrzinu toga sto smo im ponudili u najboljoj nameri, celnici Saveza jos jednom su pokazali da prema SPO nemaju dobre namere", navodi se u saopstenju SPO. Ta stranka je navela da ce, "bez obzira na podvale drugih", postovati svoju datu rec, jer je politicki protivnik SPO, kako se navodi, "vladajuci rezim, a ne stranke opozicije".
Predstavnici Saveza za promene najavili su u petak  u Lazarevcu da ce se sredinom septembra nezadovoljni gradjani Srbije "sliti ka Beogradu i Dedinju", trazeci ostavku jugoslovenskog predsednika Slobodana Milosevica. "Briga Milosevica sto mi vicemo 'odlazi'. Da bi on stvarno otisao porebno je da napravimo mitinge u svim gradovima odakle ce se krenuti ka Beogradu, istog dana kada ce u Srbiji poceti generalni strajk", rekao je pred oko 2.000 Lazarevcana predsednik Asocijacije slobodnih i nezavisnih sindikata Dragan Milovanovic.
U americkom sektoru na Kosovu trenutno zivi oko 50.000 Srba, iako je tu oblast do sada napustio veliki broj Srba, izjavio je komandant americkih snaga na Kosovu, general DZon Kredok a prenosi Beta. Odgovarajuci na pitanja novinara iz Pentagona, Kredok je iz Urosevca istakao da nije uveren da ce egzodus Srba sa Kosova biti permanentan. "Mozda smo svedoci kulminacije iseljavanja", rekao je americki general i napomenuo da je u americkom sektoru ostalo najvise srpskih stanovnika. Prema njegovim recima, na podrucju pod kontrolom americkih snaga se svakog dana dogode dva ubistva i zapale cetiri, pet srpskih kuca.
Sef kancelarije Ujedinjenih nacija u Beogradu ambasador Igor Halevinski ocenio je sadasnju situaciju na Kosovu kao veoma tesku, ali je izrazio i nadu da ce se stanje uskoro popraviti.  "Krug osvete i nasilja se nastavlja. Skoro svaku noc belezi se ubistvo Srba", rekao je Halevinski za "Vecernje novosti".  Pozivajuci Srbe da se vrate na Kosovo,  on je izrazio nadu da ce "misija UN uspeti brzo da uspostavi red na Kosovu".
Novinarima  i javnosti jos uvek je nepoznat ishod danasnje prosirene sednice Svetog Sinoda Srpske pravoslavne crkve koja je pocela jutros u 9 a zavrsila se oko 15 casova. I pored upornog nastojanja novinara da saznaju sta se dogadjalo iza zatvorenih vrata u Patrijarsiji, receno je samo da ce zvanicno saopstenje biti izdato oko 21 sat. Kako je prethodno najavljivano, na danasnjem sastanku trebalo je da se iznese stav crkve u odnosu na zahteve opozicije za promenom vlasti kao i da se saopsti odluka o ucescu crkve na mitingu podrske Paktu za stabilnost Srbije zakazanom za 19 avgust u Beogradu. Pred danasnji sastanak vladika rasko-prizrenski Artemije izjavio je za B2 92 da ocekuje od crkve da bude dosledna svom stavu od 15. juna da predsednik SRJ Slobodan Milosevic mora da ode sa vlasti.
U Beogradu se danas sastaju clanovi Glavnog odbora Socijalisticke partije Srbije, a najvisim funkcionerima stranke obratice se, kako se ocekuje, i prvi covek socijalista, jugoslovenski predsednik Slobodan Milosevic. Kako se saznaje, tema sednice ce biti "aktuelna politicka situacija i odredjivanje strategije vladajuce stranke u odnosu na dogadjanja koja predstoje".
Drago Dapcevic, koji je u nedelju u oruzanom napadu u centru Pristine ranjen u grudi, u ponedeljak je podlegao povredama, javlja Fonet.  Isti izvor prenosi da  ce samo u ponedeljak u Pristini i okolini biti sahranjeno cetovoro ljudi, koji su izgubli zivote u protekla dva dana. Pored Dapcevica, bice sahranjen i nevencani bracni par Milovan Bojovic i Sofija Sopi, koja je bila albanske nacionalnosti, kao i Zivorad Vasic.
Lider SPO Vuk Draskovic izjavio je da ce miting 19. avgusta u Beogradu uspeti ako velika vecina gradjana podrzi ideju ove stranke o politickom dogovoru odgovornih snaga demokratske opozicije i vladajucih stranaka o formiranju prelazne vlade koja bi u najkracem roku ostvarila zacrtane ciljeve. Upitan na konferenciji za novinare kakvi su izgledi da do dogovora demokratske opozicije zaista i dodje, Draskovic kaze  Ne moze narod podrzati ideju da se negde na nekom mitingu promovise nekakva vlada u senci koja ce posle da bude priznata od sveta, pa ce posle da dobija od Boga ili nekih americkih, evropskih fondova pare da ljudima isplacuje penzije, plate, da placa vojsku i policiju. To su detinjarije, prodaja magle narodu i narod se moze samo razocarati ukoliko mu nudite nesto sto je apsolutno nerealno i neostvarivo i sto i kada bi bilo ostvarivo, veoma je opasno, jer vodi paralelnom sistemu vlasti u zemlji a oni se nikada nisu zavrsili bez krvoprolica  Draskovic je izrazio uverenje da bi uz veliku podrsku naroda programu SPO-a doslo do dogovora sa rezimom oko formiranja prelazne vlade. Govoreci o mogucnosti da drzavno rukovodstvo i u tom slucaju odbije da podnese ostavku, predsednik SPO je rekao:  "Zahtev za prelaznu vladu na kraju vodi demokratskim izborima a gradjani Srbije ce na tim izborima na kraju da kazu svoju volju  hoce li biti volja gradjana da ih i dalje u slucaju da odbiju da se povuku, predstavljaju ljudi koji ne mogu nigde da ih predstavljaju i koju naciju i drzavu drze u zatvoru, prosto ne mogu da verujem da bi to bila volja gradjana Srbije na tim demokratskim izborima"  Predsednik SPO je na kraju rekao da ne ocekuje da ce vlast 19.avgusta upotrebiti silu prema demonstrantima.
Portparol medjunarodnih snaga na Kosovu Rolan Lavoa je danas izjavio da je juce na Kosovu ubijeno dvoje ljudi, a vise osoba je uhapseno zbog posedovanja oruzja i pokusaja pljacke. Lavoa je na konferenciji za novinare rekao da je juce u Pristini jedan Albanac, koji je pokusao da spreci zlostavljanje dve zene, kasnije pronadjen mrtav sa prostrelnom ranom na glavi. On je takodje naveo da su  vojnici Kfora sinoc u Pristini pronasli jednu mrtvu stariju zenu. Istraga o tom kako je rekao Lavoa "kukavickom delu je u toku".
Srpska radikalna stranka tvrdi da je opozicija odlucila da miting u Beogradu organizuje 19. avgusta, jer je tog dana rodjendan americkog predsednika Bila Klintona. "Rodjendansko slavlje Bila Klintona ispred Savezne skupstine u Beogradu na upecatljiv nacin pokazace srpskom narodu prave namere organizatora i izvodjaca te priredbe da u politickom smislu uniste Srbiju i SRJ i pretvore ih u slavljenikovu, Klintonovu prciju", navodi se u saopstenju Predsednickog kolegijuma SRS
Vojnici iz kanadskog kontingenta KFOR-a saopstili su u nedelju ujutru rodbini da su pronasli bezivotno telo Zivorada Vasica, starog 41 godinu, iz Pristine. Vasic je radio na odrzavanju trafo stanice "Pristina", koja je nekoliko kilometara udaljena od grada. Prema tvrdnji rodbine, ovaj radnik "Elektrokosmeta" trebalo je u subotu da se vrati sa dezurstva, gde je bio sa kolegom Albancem. Medjutim, posto se nije pojavio, rodbina je nestanak prijavila pripadnicima KFOR-a. Potraga za Vasicem trajala je dan i noc, a jutros su vojnici saopstili da se njegovo telo nalazi u kapeli pristinskog Klinicko-bolnickog centra. Istragu o ovom zlocinu vode pripadnici KFOR-a i civilne policije.   Kako se saznaje u Informativnom centru Crkveno-narodnog sabora, iz svog stana u naselju Kupusiste, nestali su nevencani supruznici Milan Bojanic i Sofija Sopi. Rodbina strahuje da su albanski ekstremisti likvidirali Albanku Sofiju i njenog nevencanog supruga, samo zato sto je zivela sa Srbinom.
Kako javljaju agencije Albanci i Srbi u Kosovskoj Mitrovici postigli su danas dogovor da se 25 albanskih porodica svakodnevno vraca u svoje domove u severni, srpski deo grada, a sve najavljene demonstracije su otkazane. S druge strane, predsednik Srpskog nacionalnog veca  Kosovske Mitrovice Vuk Antonijevic izjavio je za B2 92 da su Albanci pokusali jutros da umarsiraju u srpski deo grada, ali su ih u tome, kako je rekao, jos pre mosta sprecili pripadnici KFOR-a. Antonijevic je za nas program potvrdio da su pregovori sa albanskom stranom i predstavnicima medjunarodne zajednice suspendovani. "Nema nikakvog razloga da pregovori budu nastavljeni sve dok se u Kosovskoj Mitrovici ne uspostavi civilna vlast, koja jedino moze da omoguci normalno kretanje gardom rekao je Antonijevic.
Portparol KFOR-a, kanadski major Rolan Lavoa ocenio je u nedelju u Pristini da su protekla 24 casa na Kosovu protekla relativno mirno, iako je zabelezeno nekoliko incidenata i napada na civile. U izjavi Beti, Lavoa je rekao da je u subotu na albanskoj svadbi u selu koje se nalazi na putu Stimlje-Lipljan jedna osoba ubijena a jedan Albanac ranjen u nogu.   U prvim izvestajima o tom dogadjaju navodi se da nije rec o kriminalnoj aktivnosti, vec da je "slavlje izmaklo kontroli kada je pocelo senlucenje".   On je takodje rekao da je u okolini Kosovske Mitrovice zabelezeno nekoliko incidenata od kojih se najozbiljniji dogodio sinoc u severnom delu grada kada je grupa Srba automobilom pratila cetvoricu Albanaca. U pucnjavi koja je usledila ranjena su dvojica Srba koja su zbrinuta u obliznjoj bolnici .  Nemacki vojnici su, u subotu u Prizrenu pronasli telo zene. Istraga je u toku, a prema prvim podacima na telu je bilo vise uboda.   U selu Pozaranje u subotu uvece je pronadjen les osamdesetogodisnjeg Srbina, ubijenog vatrenim oruzjem.  Istraga ovog slucaja je u toku.
Samoproklamovana vlada kosovskih Albanaca postavila je carinske punktove na kojima se carini roba uvezena iz Srbije i Makedonije. Carinarnice se, prema pisanju lista "Danas", nalaze u albanskom delu Kosovske Mitrovice, kod Podujeva i u Bujanovcu, na kilometar od punktova KFOR-a. Na punktu u Podujevu carinici su novinaru lista kazali da se zakonski bore protiv sverca i pljackaskih bandi. Na uniformama carinika su natpis "Kosovo republika" i grb Albanije.
Jugoslovenski predsednik Slobodan Milosevic razgovarao je juce sa Nikolom Poplasenom, koga je sa mesta predsednika Republike Srpske smenio visoki predstavnik za BiH Karlos Vestendorp. U saopstenju koje prenosi RTS, navodi se, da su Milosevic i Poplasen u razgovoru ocenili da se svi unutrasnji problemi i otvorena pitanja u RS i Bi H mogu uspesno resavati jedino doslednom primenom Dejtonskog sporazuma.
Grupa albanskih ekstremista tesko je ranila u nedelju oko 16 casova starca Draga Dapcevica u dvoristu njegove kuce u Gracanickoj ulici, u pristinskom naselju Aktas. Kako se saznaje u Informativnom centru Crkveno-narodnog sabora, Dapcevic se u trenutku napada nalazio u svojoj basti, kada ga je jedan od napadaca pozvao da ga nesto pita. Kad se Dapcevic priblizio ogradi, nepoznati Albanac upitao ga je: "Kad ces za Srbiju?". Posto je dobio odgovor da ne ide iz svoje kuce, napadac je opalio iz pistolja, i tesko ranio Dapcevica u predelu grudnog kosa. Vojici KFOR-a ubrzo nakon oruzanog napada dosli su na mesto dogadjaja i pruzili prvu pomoc ranjenom starcu, koji je u kuci ziveo sa svojom suprugom. Za to vreme napadaci su pobegli.
Povodom informacija da su pripadnici samoproklamovane Vlade Kosova uspostavili carinske punktove na ulazima u pokrajinu iz Srbije i Makedonije portparol KFOR-a Rolan Lavoa, je rekao za B2 92 da KFOR nema potvrdu o aktivnostima te vrste i potom dodao:    "Mi imamo regularne kontrolne punkotve na svakom granicnom prelazu, a nad tim oblastima patroliraju i helikopteri. Moguce je da dodje do nekog izdvojenog incidenta, ali mi nemamo dokaza o sistematskom pokusaju da se neko umesa u rad kontrolnih punktova. Na njima je prisutan znacajan broj nasih snaga i mi nemamo izvestaj o bilo kakvim incidentima", rekao je za nas program portparol KFOR-a u Pristini Rolan Lavoa. Situaciju u Kosovskoj Mitrovici on je opisao kao relativno stabilnu, dodavsi medjutim da  jos uvek ne zna detalje o demonstracijama Albanaca zakazanim za ponedeljak u tom gradu. "Prosle  sedmice je u nekoliko navrata bilo demonstracija, ali su se ljudi  nakon toga obicno smirivali, da bi most koji deli grad potom ponovo bio otvoren za prolazak" rekao je Lavoa za B2 92.
Portparol KFOR-a, holandski major Jan Josten, potvrdio je novinarima u Pristini da je protekle noci i juce na Kosovu bilo vise incidenta, u kojima ima i ubijenih i ranjenih civila. Beta prenosi da je u Prizrenu jedan Srbin ubijen, dok je njegova zena ranjena. Josten je dodao da su tri nepoznata lica kidnapovala dvojicu Roma  Kako Fonet saznaje u pristinskom Centru za mir i toleranciju staricu Dragicu Jovovic (76) albanski ekstremisti zapalili su zajedno sa njenom kucom u Prizrenu, a dve bombe bacene su u Kisnici i Lipljanu i tom prilikom troje Srba je povredjeno.   Prema podacima Centra, u Prizrenu je ubijen Rom Ljuan Kastrati, a njegova deca Enver (21), Mirjeta (17) i sestomesecna Sanija odvedeni su u nepoznatom pravcu. Ista sudbina zadesila je i Prizrence Nikoletu Stevic, Jovana Bakica i Snezanu Krstic, koje su albanski ekstremisti najpre prebili, a potom im se gubi svaki trag. Nadlezne sluzbe   KFOR-a identifikovale su u nedelju pronadjen les star pet dana i utvrdili da je u pitanju 55-godisnja Bosiljka Racic iz Prizrena. U ovom gradu spaljene su tri turske i jedna muslimanska kuca, cije su vlasnike ekstremisti optuzili za saradnju sa Srbima.   Sinoc su u centru Pristine meta napada bili i vojnici KFOR-a, na koje je pucano iz jednog crvenog automobila. Povredjenih nije bilo.  U mestu Pones, kod Gnjilana, jedna Srpkinja i njena dvogodisnja cerka su lakse ranjene i prebacene u kamp americke vojne bolnice kod Urosevca, izjavio je portparol KFOR-a, Jan Josten. Crkveno-narodni odbor iz Gnjilana saopstio je medjutim da je sinoc, nadomak svog sela Pones, ubijen Milorad Denic, dok su njegova supruga Sladjana i dvogodisnja cerka Dragana tesko ranjene. Radio amateri prenose da je cetiri sata ranije, na suprotnom putnom pravcu od Ponesa, prema Gnjilanu ubijena Blagica Nedeljkovic.  Jan Josten je naveo i da je u Gnjilanu pritvoren jedan Albanac, zato sto je pokusao da istera muslimansku porodicu iz njihovog stana.  Prema podacima dostavljenim KFOR-u, nocas su u regionu Kosovske Kamenice dva puta napadnuti ruski vojnici, koji su uzvratili na paljbu. U Pristini je pak, oko ponoci, iz automobila otvorena oruzana vatra na patrolu Kfora.
Istrazitelji Medjunarodnog suda za ratne zlocine u bivsoj Jugoslaviji poceli su ekshumaciju masovne grobnice u kojoj su, kako se pretpostavlja, sahranjena tela oko 100 Albanaca, poginulih u vreme NATO bombardovanja zatvora Dubrava kod Istoka. Kako javlja Rojters, spanski tim strucnjaka za sudsku medicinu Haskog tribunala izvrsio je dosad autopsiju 16 iskopanih tela, a iskopavanje, koje je pocelo u petak, ce, kako se najavljuje, trajati desetak dana.
Vlajko Antic  star 59 godina, iz sela Pozaranja kod Vitine ubijen je u subotu na terasi svoje kuce, a preostalih 15 Srba u tom selu uhvatila je panika, navodi danas Crkveno-narodni odbor Gnjilana, pozivajuci se na radio-amatere.   Isti izvor navodi da su pre tri dana, na putu Bujanovac-Gnjilane nestali Dejan Trajkovic i Todor Stankovic, obojica iz sela Bozinovac kod Bujanovca, koji su se nalazili u automobilu vranjske registracije.Kako prenose radio amateri, u Gnjilanu su juce nastavljena i fizicka maltretiranja Srba i pljackanja njihovih stanova i kuca.
Desetak mladjih kosovskih Albanaca ponovo se danas okupilo na mostu u Kosovskoj Mitrovici, pokusavajuci da ga predju, ali im to nisu dozvolili francuski vojnici iz sastava Kfora koji drze most pod kontrolom. Protekla tri dana na mostu je bila veoma napeta situacija jer su vece grupe Albanaca pokusavale da nasilno udju u severni deo grada u kome uglavnom zive Srbi. U tome su ih, uz fizicke sukobe, sprecili francuski vojnici. U strahu od incidenata, Kfor odbija da dozvoli slobodan prelaz mosta.
Informativna sluzba Srpske Pravoslavne Crkve saopstila je da ce u nedelju u Kosovu Polju biti sahranjen Miroslav Petrovic, koga su Albanci kidnapovali 7. avgusta, na putu Laplje Selo  Pristina, a koji je dva dana kasnije pronadjen mrtav u selu Kojlovica, nadomak Pristine. Pravoslavlje pres navodi i da su cetiri srpske porodice napustile Prizren i otisle ka severu, a jos cetiri porodice, zbog osecanja nesigurnosti za svoje zivote, sklonile su se u Prizrensku Bogosloviju.
Informativna sluzba Srpske pravoslavne crkve Pravoslaclje pres u ponedeljak  saopstava da se iz  Prizrena svakodnevno iseli 5 do 10 porodica koje odlaze ka severu", kao i da je slicna situacija u "Pristini i drugim gradskim podrucjima. U saopstenju se zakljucuje da je jucerasnjim liturgijama u manastiru Gracanica i hramu Svetog Save u Kosovskoj Mitrovici prisustvovao veoma mali broj vernika.
Predstavnici albanske i srpske zajednice u Kosovskoj Mitrovici razgovarali su juce tri sata o slobodi kretanja u ovom podeljenom gradu, ali nisu postigli sporazum. "Nas plan je bio da se stanovnistvo vrati u roku od 15 dana, a Srbi su rekli da bi krajnji rok trebalo da bude septembar 2000.", rekao je Bajram Redzepi, koga Albanci smatraju "gradonacelnikom" Kosovske Mitrovice. Predstavnik Srba Zoran Despotovic ocenio je da je u pregovorima ucinjen korak napred. Srpsko nacionalno vece najavilo je za petak, 13.avgusta, odrzavanje protestnog mitinga zbog, kako je saopsteno, svakodnevnog egzodusa Srba i nasilja nad njima sirom pokrajine.
Sef francuske diplomatije Iber Vedrin rekao je u izjavi "Vecernjim novostima" da bi strana pomoc Jugoslaviji sada ucvrstila rezim predsednika Slobodana Milosevica i to bez ikakvih garancija o nacinu upotrebe novca. Pomoc je zato ogranicena na hitnu humanitarnu akciju za pokrivanje potreba stanovnistva, objasnio je Vedrin i dodao da to ukljucuje grejanje i snabdevanje pitkom vodom, a mozda i osposobljavanje Dunava za plovidbu. Vedrin je ponovio da je medjunarodna zajednica nastojala da sankcijama protiv Jugoslavije "ne kazni" stanovnistvo, kao i da NATO nikada nije vodio rat protiv srpskog naroda.
Pristinski publicista i direktor kosovskog Fonda za otvoreno drustvo Skeljzen Malici ocenio je da se Kosovo jos uvek nalazi u "fazi tranzicije i uspostavljanja protektorata UN", kao i da je jugoslovenski predsednik Slobodan Milosevic jos u Rambujeu propustio sansu da trajno resi opstanak Srba na Kosovu. Prema njegovoj oceni, najveci gubitnici na Kosovu, u istorijskom smislu, jesu Srbi, a ne Albanci. Pristinski publicista je rekao da je misija UN na Kosovu  vrlo birokratizovana i spora institucija, koja je po prvi put dobila slozeni zadatak da uspostavi protektorat. Malici je jos ocenio da situaciju komplikuje i cinjenica da osim snaga Kfora, na Kosovu ima i drugih oruzanih formacija, jer Oslobodilacka vojska Kosova  jos nije potpuno razoruzana, a, takodje, ima i naoruzanih srpskih civila i grupa, koje, kao u Kosovskoj Mitrovici kontrolisu deo grada ili teritorije.
Inicijator gradjanskih protesta u Leskovcu Ivan Novkovic suspendovan je iz TV Leskovac, gde radi kao tehnicar, zbog "povrede radne obaveze", rekao je danas novinarima Novkovicev branilac Gradimir Nalic. U resenju, TV Leskovac navodi da se Novkovic "udaljuje iz preduzeca" do okoncanja disciplinskog postupka, jer se "osnovano sumnja" da je povredio radnu obavezu tako sto je 1. jula, u poluvremenu kosarkaske utakmice, samoinicijativno i neovlasceno emitovao poziv gradjanima Leskovca na ulicni protest. Branilac Nalic navodi da je resenje o suspenziji, koje nosi datum 22. jul, potpisao v.d. direktora TV Leskovac Aleksandar Davinic, za koga, medjutim, navodi da mu je mandat istekao 15. jula.
Predsednik Vlade Srbije Mirko Marjanovic optuzio  je Savez za promene da je teroristicka organizacija, a da su njegovi lideri, kako se izrazio, "najamljene placene ubice", koje je "vrbovao" NATO. "Najvece zlo za svaku zemlju je onaj njen gradjanin koji podrzava neprijatelja te zemlje u zlu koje on vrsi nad njom. Zato su za nas u Srbiji i Jugoslaviji nasi najveci neprijatelji oni u kojima su ubice iz NATO nasle saveznike za nasilje nad nasim ljudima", izjavio je Marjanovic listu "Politika".
Oslobodilacka vojska Kosova deo svog naoruzanja nudi na prodaju u Velikoj Britaniji, pise danas lonodonski "Indipendent". Jedan britanski poslovni covek koji se bavi naoruzanjem, rekao je listu da mu je takvo oruzje bez bilo kakvih pisanih kupoprodajnih ugovora bilo ponudjeno po cenama i dvostruko nizim od uobicajenih, ali da je odbio da ga kupi, preneo je radio Bi-Bi-Si. Izvori u ministarstvu inostranih poslova u Londonu rekli su, medjutim, londonskom dnevniku da nista ne znaju o tome da oruzje OVK stize do Britanije.
Na prvom protestnom skup organizacije "Gradjanski Otpor Loznice" sinoc se u centru tog grada okupilo oko 300 ljudi. Bez bine i ozvucenja, nekolicina , uglavnom studenata, sinoc je Loznicanima predstavila "Gradjanski otpor ", koji je osnovao umetnik iz Valjeva, Bogoljub Arsenijevic Maki, koji se od 13.jula krije od policije. Da podsetimo, Arsenijevic je 12.jula u Valjevu predvodio oko 2.000 ljudi u pokusaju zauzimanja zgrade Valjevske opstine i tom prilikom vise demonstranata i policijaca je povredjeno. Istovremeno sa protestom u Loznici oko 1.000 Valjevcana i jake snage policije cekale su, kao sto je ranije i najavljeno , da im se sinoc na glavnom gradskom trgu obrati Arsenijevic. Umesto u Valjevu, lider Gradjanskog otpora iznenadno se pred kraj protestnog skupa, pojavio pred gradjanima Loznice.  Da Arsenijevic nije iznenadio samo prisutne gradjane i novinare, vec i policiju, govori i to da je nekoliko minuta po njegovom odlasku , na gradski trg , skoro u trku stiglo desetak policajaca, koji su ga bezuspesno trazili. I ostali clanovi inicijativnog odbora Loznice su, poput Arsenijevica, zestoko kritikovali vlast i zatrazili hapsenje i sudjenje predsedniku SRJ Slobodanu Milosevicu za , kako su naveli, sve zlocine koje je naneo gradjanima Srbije i drugima, u ime Srbije. Novo protestno okupljanje u Loznici zakazano je za veceras u 21.00 cas a Arsenijevic je najavio da ce se sledece formiranje Gradjanskog otpora dogoditi u Brusu.
Koordinator Saveza za promene  Vladan Batic izjavio je u nedelju da optuzba premijera Srbije Mirka Marjanovica da je SZP "teroristicka organizacija" pokazuje "zelju rezima da se upravo teroristickim metodima obracuna sa politickim neistomisljenicima, pre svega sa Savezom za promene, kao najvecom politickom snagom u Srbiji".  Batic je ocenio da vlast u Srbiji planira da se "obracuna sa politickim neistomisljenicima mozda bas na Preobrazenje", 19. avgusta, kada je zakazan opozicioni miting u Beogradu. "Savez za promene nema oruzanu silu, paravojne formacije, kriminalce, sve sto ima rezim. Upravo je Mirko Marjanovic covek koji je paradigma terorizma, jer su se za mandata njegove Vlade u Srbiji dogodili najmonstruozniji teroristicki akti  narucena ubistva, prebijanje mirnih gradjana, a na Kosovu je eskalirao terorizam i naoruzavanje Oslobodilacke vojske Kosova", rekao je Batic.
Komandant Trece armije Vojske Jugoslavije, general-pukovnik Nebojsa Pavkovic, ocenio je da medjunarodne snage  "nisu sposobne" da obave posao na Kosovu i izjavio da ce se jugoslovenske snage bezbednosti "kad-tad vratiti" u tu pokrajinu. U intervjuu, koji danas objavljuje beogradski dnevnik "Glas javnosti", on je jos rekao da bivsi nacelnik Generalstaba VJ Momcilo Perisic snosi odgovornost za stanje na Kosovu i odbacio ocene potpredsednika vlade Srbije Ratka Markovica da je Kosovo "izmesteno" iz Srbije. Pavkovic je demantovao tvrdnje da je vojska stopirala odsustva vojnicima zbog najavljenog mitinga opozicije 19. avgusta.
Sinoc se u organizaciji Saveza za promene, na centralnom gradskom trgu u Rumi okupilo oko 1 500 gradjana javlja Beta. Obratio im se lider Socijaldemokratije Vuk Obradovic koji je izmedju ostalog rekao da je "Kosovo dalje od Srbije nego ikada u proslosti", da je "zemlja obolela", da privreda "radi sa 20% kapaciteta" i da u Srbiji ima vise od milion nezaposlenih.   U Kragujevcu je pred vise stotina gradjana govorila potpredsednica DS-a Ljiljana Lucic. Za vreme njenog obracanja grupa koju su sacinjavali mladi socijalisti uzvikivala je "Slobo, slobodo" sto je izazvalo gnev prisutnih i odgovor "Bando crvena", prenosi Beta. Grupa SPS-ovaca je ubrzo napustila miting pracena zvizducima i pogrdnim porukama  Mitinzi SZP u Pirotu  danas, a najavljeni i u Krusevcu i Trsteniku  Na centralnom trgu u Pirotu veceras ce biti odrzan miting Saveza na promene, na kojem ce govoriti lideri opozicione grupacije Zoran Djindjic, Vladan Batic, Velimir Ilic i Vesna Pesic. Pirotski socijalisti osudili su nameru Saveza za promene da odrzi miting u gradu. Predsednica pirotskog odbora SPS Slobodanka Simic ocenila je tako da je vecerasnji miting samo jedna od aktivnosti onih koji javno amnestiraju NATO. Simiceva je dodala da socijalisti Pirota i svi ostali gradjani kojima je stalo do Srbije i Jugoslavije, mira i slobode, kako se izrazila, ukazuju na pogubnost ovakve politike, na opasnost od novih Natovih lokatora i pozivaju na jedinstvo i obnovu zemlje.  Savez za promene najavio je da ce u nedelju, 15. avgusta, na centralnom Trgu kosovskih junaka u Krusevcu biti odrzan miting protiv vlasti u Srbiji i SRJ. Kako je najavljeno, lideri Saveza za promene govorice u nedelju i na mitingu u Trsteniku, koji ce prethoditi skupu u Krusevcu.
Radio televizija Srbije javlja da su pripadnici francuskog kontingenta mirovnih snaga na Kosovu srusili radio i TV predajnik na planini Mokra gora kod Zubinog Potoka. Predajnik, visok 192 metra, nalazio se na nadmorskoj visini od preko 1.700 metara. Na podrucju Kosova i Metohije i delu juzne Srbije stog ne moze da se prati drugi program drzavnog radija i televizije, javio je RTS.
Pred sutrasnje pomracenje sunca, studentski pokret "Otpor" danas je organizovao akciju pod nazivom "To nije smak sveta, samo rezim pada". Aktivisti "Otpora" su u Knez Mihajlovoj ulici postavili veliki teleskop kroz koji su prolaznici mogli da vide lik Slobodana Milosevica u vidu zvezde padalice. Studenti su teleskop simbolicno okrenuli u pravcu Dedinja, a sugradjanima su deljene i naocari sa specijalnim filterom koje, kako kazu ucesnici akcije, omogucavaju da se vidi pad rezima. Dodajmo da ce veceras u 19 sati "Otpor" izvesti slicnu akciju i na centralnom gradskom trgu u Nisu.
Sastavljaci  Pakta za stabilnost Srbije koji organizuju miting 19. avgusta, ocekuju u nedelju konacan odgovor generala Momcila Perisica povodom njegovog ucesca na ovom skupu, kao i listu od 3 govornika iz Saveza za promene koji medjutim traze da se 5 njihovih predstavnika obrati prisutnima. Sastavljaci Pakta ovih dana nalaze se na turneji po Srbiji. Gospodina Mladjena Dinkica pronasli smo  u Vrnjackoj Banji i pitali ga da li  i danas sa istim entuzijazmom gleda na predstojeci miting kao i 2.avgusta kada ga je zakazao.  "Mnogo sam veci entuzijasta nego na svetog Iliju kada je skup najavljen. Sada smo u unutrasnjojsti Srbije obilazimo gradove Srbije _ Kragujevac, Trstenik, Vrnjacka Banja, Kraljevo, Nis, svuda je sjajna atmosfera  ljudi ce masovno doci na miting sada sam u to uveren, cak i oni tzv. kantasi koji prodaju gorivo na putu nude ljudima gorivo za miting besplatno, iz Patrijarsije smo saznali da ce nekoliko autobusa sa svestenicima doci na miting a uskoro ocekujemo da oni objave ime svog visokog predstavnika crkve koji ce se obratiti na mitingu  gradjanima. Oko trista novinara je zatrazilo akreditacije za miting.  Sjajna je atmosfera  cak nas policiija na kontrolnim punktovima kad prolazimo pozdravlja.
Potpredsednik savezne vlade Tomislav Nikolic ocenio je da su izbori u Srbiji neminovni i da je Srpska radikalna stranka za njih spremna, kao i Socijalisticka partija Srbije i Jugoslovenska levica. On je, gostujuci na kragujevackoj televiziji "Kanal 9" optuzio opoziciju u Srbiji da ne zeli izbore, vec da prizeljkuje smenu aktuelnog rezima nedemokratskim sredstvima, za sta trazi pomoc Zapada. Nikolic je izrazio uverenje da gradjani Srbije nikada nece insistirati da se smena vlasti obavi "na ulici",  i porucio da ce savezna vlada i vlada Srbije, ukoliko neko  ipak pokusa da tako nesto ucini, insistirati da se red, mir , i bezbednost gradjana obezbede "na svaki nacin".
Sindikat penzionera Srbije "Nezavisnost" zatrazice na protestu u cetvrtak, 12. avgusta, ostavku jugoslovenskog predsednika Slobodana Milosevica, kao i srpskog rukovodstva, saopsteno je danas u tom sindikatu. Penzioneri su od 1997. godine u Beogradu odrzali 28 protesta, ali organizator, Sindikat penzionera "Nezavisnost", do sada nikada nije trazio ostavku najviseg rukovodstva zemlje, vec su trazili isplatu zaostalih penzija i uskladjivanje sa zaradama. Na konferenciji za novinare, Milan Djuric, predsednik nezavisnog sindikata penzionera je pozvao penzionere da ucestvuju na mitingu G 17 i drugih autora Pakta za stabilnost Srbije 19. avgusta u Beogradu.
Lideri Saveza za promene pozvali su na mitingu u Trsteniku, stanovnike ovog grada da se prikljuce pristalicama opozicije na skupu koji je u Beogradu zakazan za 19. avgust. Okupljenim gradjanima obratili su se koordinator Saveza Vladan Batic, lider Socijaldemokratije Vuk Obradovic i gradonacelnik Cacka Velimir Ilic.
Clan nezavisne grupe jugoslovenskih ekonomista G-17 Mladjan Dinkic porucio je predstavnicima vlasti u Srbiji da podnesu ostavke i ocenio da u suprotnom postoji rizik stvaranja "opasne i nekontrolisane situacije". "Protest u Beogradu zakazan za 19. avgust treba da bude jasna poruka vlastima da podnesu ostavku, jer ukoliko ostanu na vlasti do zime, rizikuju izbijanje opasne i nekontrolisane situacije", rekao je Dinkic u intervjuu koji danas objavljuje becki list "Prese". On je rekao da ne ocekuje da ce na demonstracijama u cetvrtak doci do incidenata. "Pola miliona ljudi, koji mirno marsiraju ulicama, policija nece zaustaviti", rekao je on, dodajuci da i u redovima policije postoji veliki broj nezadovoljnih.
Organizacija Pokret za demokratsku Srbiju Momcila Perisica nije politicka stranka, vec pokret koji ce ciniti razlicite stranke, politicke organizacije i pojedinci, izjavio je agenciji Fonet izvor blizak Perisicu. Medju aktivistima Pokreta, prenosi ova agencija, su i licnosti koje su javnosti poznate iz perioda postizbornih protesta 1996. 1997. godine, kada su bile aktivne u studentskim organizacijama, kao sto je "Otpor", kao i licnosti koje su poznate iz kasnijih protesta na Univerzitetu. Nisu medjutim, navedena imena ovih pojedinaca.
Potpredsednik Socijaldemokratije Pavic Obradovic izjavio je da ta partija jos nije donela konacnu odluku o tome da li ce ucestvovati na mitingu 19. avgusta u Beogradu. Socijaldemokratija nema blagonaklon odnos prema mitingu i smatra da bi bilo bolje da mitinga ne bude, objasnio je Obradovic novinarima posle sinocnjeg mitinga Saveza za promene u Zajecaru:  "Ukoliko bismo bili uvereni u to da ce jedinstven zahtev ucesnika mitinga biti formiranje prelazne vlade, jedne u Srbiji ciji ce mandatar biti profesor dr Dragoslav Avramovic,  razume se da mi tu priliku ne bismo propustili. Mi zelimo da situacija bude jasna, zelimo jednostavno da taj miting na pravi nacin artikulise opstenarodno nezadovoljstvo koje se iskazuje gnevno sirom ove Srbije. Ukoliko to bude nesumnjivo mi cemo kao partija participirati na tom mitingu na pravi nacin".
U Krusevcu, pred oko 8.000 ljudi, lideri opozicionog Saveza za promene najavili su za iduci mesec jacanje protesta u vidu svojevrsnog referenduma na kome ce se gradjani odluciti da li su "za Milosevica ili za Srbiju". Protest ovog opozicionog bloka odrzan je juce i u Trsteniku, a za danas su najavljeni protesti gradjana u Valjevu, Leskovcu i Kragujevcu. Ucesnici svakodnevnih protesta u ova tri grada zahtevaju ostavku predsednika SRJ Slobodana Milosevica.
Srpski informacioni centar, koji je 1991. godine osnovan u Londonu saopstio je da nije imao predstvanike na proslonedeljenom skupu "Dijaspora 99", jer "nije zeleo da time da legitimitet rezimu jugoslovenskog predsednika Slobodana Milosevica". Taj centar je ocenio da je Milosevic "odgovoran za gubitak ugleda Srbije u svetu".Srpski informativni centar, koji cine, izmedju ostalih, Kongres srpskog ujedinjenja iz Amerike, Srpska narodna odbrana iz Kanade i mnoge druge, dao je punu podrsku inicijativi Svetog sinoda Srpske pravoslavne crkve iz juna, kojom se zahteva ostavka Slobodana Milosevica, navodi se u saopstenju koje prenosi Beta.
Srpski pokret obnove  oglasio se u nedelju "povodom optuzbi celnika rezima u Srbiji da je predstojeci miting opozicije zakazan u cast Klintonovog rodjendana". U saopstenju, SPO podseca da se 19. avgust, vec vekovima, u srpskom narodu slavi kao dan svetog Preobrazenja, nazivajuci predstavnike vlasti bezboznicima. "Toga dana, na cuvenoj gori Tavor, Isus Hristos se preobrazio u bozansku svetlost. Zbog toga je Preobrazenje, poput Bozica i Vaskrsa, jedan od zapovednih praznika hriscanstva, pa ruganje socijalista, radikala i JUL-a sa tim praznikom predstavlja svetogrdje, koje levica u Srbiji cini vec duze od pola veka", istice se u saopstenju i naglasava da ce "clanovi i pristalice SPO-a ovoga 19. avgusta obeleziti Preobrazenje, sa nadom da ce toga dana zapoceti proces promena koje ce doneti preobrazaj Srbije i odlazak bezboznicke vlasti".
Direktor Direkcije za obnovu zemlje Milutin Mrkonjic i ministar gradjevina Srbije Dejan Kovacevic posetili su danas Surdulicu, opstinu koja je pretrpela najteza razaranja u vazdusnim udarima NATO-a na SRJ. Mrkonjic i Kovacevic ce posetiti i Vladicin Han, gde su u toku radovi na obnovi porusenog mosta preko Juzne Morave u centru grada, kao i Vranje gde se trenutno gradi vise stambenih objekata u uzem centru grada.
Inicijativni odbor prognanih i raseljenih lica sa Kosova i Metohije, pozvao je danas sve Srbe iz juzne pokrajine da se 19. avgusta okupe ispred savezne skupstine. Clan odbora, diplomirani ekonomista iz Pristine Dragan Lazic objasnio je u izjavi za ANEM i B2 92 da je ucesce na mitingu samo, kako je rekao, koincidenacija, s obzirom da sadasnja situacija u kojoj se nalaze Srbi na Kosovu i Metohiji, ovoga puta definitivno predstavlja kap koja je prelila i onako prepunu casu:  "To stanovnistvo je u jednoj tako dramaticnoj situaciji da moze posle ovoga svega slobodno da izadje i prozove i predsednika Milosevica i kompletnu ekipu u njegovom okruzenju i da zatrazi odgovore na mnoga pitanja i ocekujemo da ce veliki broj nasih ljudi da se odazove jer smatramo sebe isto odgovornim ljudima i za ono sto smo sebi dozvolili a to je - da predsednik Milosevic prakticno na krilima srpskog naroda uzleti. Kamo srece da je ovaj miting u organizaciji predsednika Milosevica, da izadje pred sopstveni narod da kaze: 'Ja odlazim  neka ovaj korak bude mali za mene ali veliki za Srbiju i za srpski narod'".
Jedan od lidera Saveza za promene i predsednik Nove Srbije, Velimir Ilic, ocenio je da je odrzavanje mitinga na Preobrazenje preuranjeno. Ilic je rekao da je prvobitno bilo planirano da se zavrsni skup organizuje polovinom septembra. ON je jos izneo tvrdnju da je predsednik SPO, Vuk Draskovic ultimativno trazio od Saveza za promene da Ilic ne govori na predstojecem mitingu. "Ultimatumom se devalvira citava stvar", zakljucio je gradonacelnik Cacka, Velimir Ilic. Prema poslednjim saznanjima B2 92 Velja Ilic ce govoriti na mitingu.
Platforma o redefinisanju odnosa izmedju Crne Gore i Srbije, koju je Vlada Crne Gore usvojila 5. avgusta, stigla je u crnogorski parlament i bice dostavljena svim poslanickim klubovima, rekao je danas potpredsednik Skupstine Crne Gore Predrag Popovic. Popovic je rekao da ce dokumenat "Osnovi novih odnosa Crne Gore i Srbije" biti dostavljen svim poslanickim klubovima u crnogorskom parlamentu, a da o njegovom, eventualnom, ulasku u skupstinsku proceduru moze biti reci pocetkom septembra, nakon okoncanja godisnjih odmora.   Povodom jucerasnjeg zahteva Liberalnog saveza Crne Gore da se zakaze hitna, vanredna sednica parlamenta, sa vladinom Platformom kao jedinom tackom dnevnog reda, Popovic je kazao da Liberalni savez nema formalno-pravnu mogucnost da sazove vanrednu sednicu, jer za to treba najmanje deset poslanika, ali i da nema nikakvih izgleda da se vanredna sednica, eventualno, zakazuje tokom leta, na bilo ciji zahtjev.
Lider Srpskog pokreta otpora sa Kosova Momcilo Trajkovic izjavio je da ga je inenadilo sto predstavnici kosovskih Srba nisu pozvani da ucestvuju na mitingu u Beogradu 19. avgusta.   "Nazalost niko iz opozicije odnosno od organizatora mitinga do sada nije kontaktirao sa predstavnicima Srba sa Kosova, mada smo vise puta javno izrazavali zelju da ucestvujemo. Nasa pozicija je takva da nam je mesto na tom protestu", rekao je Trajkovic, agenciji Beta.
Kako saznaje B2 92 iz dobro obavestenih izvora, 19. avgusta ce na mitingu u Beogradu u ime Srpske pravoslavne crkve govoriti episkop hvostanski Atanasije Rakita.
Lider Liberalnog saveza Crne Gore Miodrag Zivkovic ocijenio je danas da Platforma koju je nedavno usvojila Vlada Crne Gore radi redefinisanja odnosa sa Srbijom, nije nista drugo do pokusaj pravljenja cetvrte Jugoslavije i da je to i programski zadatak Demokratske partije socijalista (DPS) Crne Gore. Zivkovic je na konferenciji za novinare rekao da DPS nije za suverenu Crnu Goru i pozvao je tu stranku da sazove vanredni kongres i da, osim Jugoslavije bez alternative, unese u svoj program i da ce se zalagati i za suverenu Crnu Goru. "Ukoliko DPS to ne ucini, jedini izbor i minimum bi bio da odmah raspise vanredne izbore", dodao je on.
Potpredsednik u ostavci vlade Srbije, novimenovani potpredsednik savezne vlade Tomislav Nikolic, danas je demantovao da je, u intervjuu nemackom nedeljniku "Spigel" zatrazio ostavku predsednika SR Jugoslavije Slobodana Milosevica, iznoseci pretpostavku da se verovatno radi o pogresnoj interpretaciji njegovih reci. "Rekao sam da bih, ako bih trazio ostavku, to uradio ne zato sto to trazi Zapad, vec zbog gubitka Kosova... Milosevic je izabran, a oni koji su ga birali neka se zapitaju da li su izabrali pravog coveka", precizirao je NIkolic u izjavi za danasnji "Blic". Istovremeno, kako prenosi Beta, agencija Rojters, koja je imala uvid u izvode iz intervjua, prenela je danas, da je Nikolic upitan da prokomentarise kakav bi savet dao Milosevicu, s obzirom na stanje u Srbiji, rekao: "Milosevic treba da podnese ostavku,  i to ne zato sto to zahteva Zapad vec zato sto je kapitulirao na Kosovu".
Ministar bez portfelja u vladi Srbije Bogoljub Karic podneo je ostavku premijeru Mirku Marjanovicu, jer mu nije bilo omoguceno da radi posao zbog kojeg se prihvatio ministarske funkcije i da realizuje "razvojne projekte", pisu danas podgoricke "Vijesti", pozivajuci se na reci sefa Karicevog kabineta Bojana Brkica. Kako navodi podgoricki dnevnik, Karic je svoje nadleznosti u vladi "delio sa jos petoricom ljudi oko Marjanovica" i da je od funkcije u vladi "imao samo stetu", jer je dospeo na spisak funkcionera kojima je onemogucen ulazak u zapadnoevropske zemlje. "Na polasku na odmor, Karic je poverio saradnicima da ne zeli konfrontaciju sa Slobodanom Milosevicem i da ce pokusati da je izbegne. Ipak, on je izrazio bojazan da nece jos dugo moci da bude ni za, ni protiv Miloseivca", pisu "Vijesti". Dnevnik navodi da je premijer Marjanovic neformalno prihvatio Karicevu ostavku i oslobodio ga obaveza u vladi, ali je od njega trazio da o tome ne govori javno, uz najavu da ce ga izostaviti iz kabineta u sledecoj rekonstrukciji.     Vest, koju u ponedeljak objavljuju podgoricke "Vijesti", o navodnoj ostavci ministra bez portfelja u vladi Srbije Bogoljuba Karica njegov portparol Bojan Brkic nije zeleo za B2 92 ni da potvrdi ni da demantuje. "Bogoljub Karic je u Crnoj Gori na odmoru i ne mogu da stupim u kontakt s njim. Nisam ovlasten da bez odobrenja dajem izjave za javnost"  rekao je Brkic.
Ministar unutrasnjih poslova nemacke savezne pokrajine Bavarska Ginter Bekstajn najavio je da ce uskoro otpoceti organizovanje pomoci za Srbiju. U intervjuu za danasnji "Velt" Bekstajn je rekao da je cilj Bavarske da podrzi demokratske snage u Srbiji i da ni u kom slucaju ne sme da se dogodi da se kroz tu pomoc stabilizuju Milosevic i njegov rezim. On je najavio isporuke lekova, obezbedjivanje goriva za grejanje bolnica, ali i pomoc u izgradnji demokratske uprave u gradovima u kojima je na vlasti opozicija i podrsku lokalnim medijima
Predsednik Udruzenja boraca rata od 1990. godine grada Nisa Miodrag Stankovic odlucio je danas da nastavi strajk gladju zbog neisplacenih dnevnica za vreme dok je bio na ratistu na Kosovu. "Uz blagoslov oca Ilije iz manastira Svetog Jovana Krstitelja odlucio sam da nastavim strajk do Preobrazenja, a mozda i duze", rekao je  Stankovic agenciji Beta. On je rekao da ce strajk uz molitve nastaviti u manastiru Svetog Jovana Krstitelja u Gornjem Matejevcu pored Nisa. "Svi zahtevi ostaju isti, samo sam promenio mesto zbog nelagodnosti koje sam osecao ispred zgrade Doma Vojske Jugoslavije", rekao je Stankovic.
Jugoslovenski parlament razmotrice sutra paket ekonomskih zakona, kojima je Savezna vlada predlozila slobodan uvoz stranih cigareta, zestokih pica i polovnih automobila starih do cetiri godine, uz znatno niza poreska i carinska opterecenja. Vlada je predlozila i da se na 40 odsto poveca carinska stopa na uvoz mesa i mesnih preradjevina, mleka i mlecnih preradjevina, testenina, jaja, voca i povrca koje se proizvodi u SRJ i proizvoda od tog voca i povrca.
Ministar pravosudja Hrvatske Zvonimir Separovic izjavio je da Mladen Naletilic-Tuta, optuzen za ratne zlocine pocinjene na podrucju Mostara 1993, do daljnjeg nece biti izrucen haskom Tribunalu. U izjavi za danasnju splitsku "Slobodnu Dalmaciju", Separovic je Naletilicevo zadrzavanje u Hrvatskoj obrazlozio njegovim losim zdravstvenim stanjem, zbog cega jos nije okoncan postupak koji se vodi povodom izrucenja. Mladen Naletilic-Tuta obuhvacen je istom optuznicom kao i Vinko Martinovic-Stela, koga su hrvatske vlasti juce izrucile Haskom sudu.
Potpredsednik Vlade Crne Gore i potpredsednik Socijaldemokratske partije  Dragisa Burzan je ocenio da toj republici u ovom trenutku nisu potrebni novi parlamentarni izbori. U izjavi Radiju Crne Gore, Burzan je rekao da bi "nove izborne tenzije samo pogorsale   situaciju u toj republici". Burzan smatra de je republicka vlada stabilna i da se, i pored oprecnih misljenja, mora odrzati politicko saglasje i metod politickog kompromisa. Isticuci da je prvi interes crnogorske stranacke koalicije njeno ocuvanje, Burzan je upozorio da bi istupanjem SDP iz te koalicije, "nestalo bedema izmedju Crne Gore i Slobodana Milosevica i zato svi oni koji nas pozivaju na taj korak, su pozivi onih koji ne vide da postoje prioriteti". Burzan je u izjavi crnogorskom radiju zakljucio da SDP u narednom procesu ocekuje optimalni status za Crnu Goru, a to je nezavisna Crna Gora.
Sindikat penzionera Srbije "Nezavisnost" pozitivno je danas ocenio najavu potpredsednika vlade Srbije u ostavci Vojislava Seselja da ce se dugovanja penzionerima isplatiti u bonovima za elektricnu energiju. "Isplata tri mesecne penzije u novcanim bonovima na ime starog duga iz 1994. i 1995. godine predstavljala bi dobar znak Vlade Srbije u resavanju zakonskih obaveza prema penzionerima. Medjutim, ako se ta isplata bonova odnosi na redovne penzije iz ove godine, ona nece pomoci penzionerima sa penzijama ispod prosecnog iznosa od 1.050 dinara", saopstio je danas Sindikat penzionera "Nezavisnost".
Glavni odbor Socijalisticke narodne partije Crne Gore zakljucio je da resenje duboke politicke krize u Crnoj Gori lezi u prevremenim, slobodnim i postenim parlamentarnim izborima. Na zasedanju Glavnog odbora u Kolasinu, kojim je predsedavao predsednik partije i aktuelni savezni premijer Momir Bulatovic, istaknut je stav da ocuvanje, unapredjenje i razvoj zajednicke drzave SR Jugoslavije predstavlja drzavni interes Crne Gore i nacinalni interes crnogorskog i svih naroda u ovoj republici.
Skupstina opstine Soko Banja zatrazila je od predsednika Srbije Milana Milutinovica da pomiluje Nebojsu Ristica, urednika Televizije »Soko«, koji se vec 4 meseca nalazi u zatvoru zato sto je 27. marta na jedan od prozora pomenute televizije zalepio plakat Free press, sa znakom Radija B92. Podsetimo, Ristic je osudjen na godinu dana zatvora zbog, kako je navedeno u presudi zajecarskog suda, »podrivanja drzavnog uredjenja i javnog uzbunjivanja gradjana«.  Clan Izvrsnog odbora sokobanjske opstine, Vojislav Jankovic, rekao je za B2 92 da je u petak sefu Milutinovicevog kabineta predao zahtev za pomilovanje. »Odlucili smo se da trazimo pomilovanje od predsednika Srbije kako bi smo ubrzali proceduru za Risticevo oslobadjanje«, rekao je Jankovic.
Grupa Hrvata sinoc je na smrt pretukla Srbina Djuru Mutica ispred njegove kuce, u blizini Vukovara, javlja za B2 92 Milan Trbojevic. Djuro Mutic, Srbin iz sela Berka nedaleko od Vukovara, podlegao je sinoc na putu do vukovarske bolnice povredama koje je zadobio od grupe Hrvata ispred svoje kuce u Berku, saopstila je danas Informativna sluzba Zajednickog veca opstina u Vukovaru. Ocevici koji zbog opste situacije u Berku i ovom kraju zele da ostanu anoniimni kazu da se radilo o pravom lincu jer je Mutica napala grupa od cetiri do pet Hrvata, koji su ga naprosto izmasakrirali. OEBS-ovi izvori su potvrdili vest o tragediji, ali nisu zeleli da saopste detalje isto kao i policijska uprava Vukovarsko-sremske zupanije, koja je saopstila da jedan Hrvat iz sela Cakovci u pritvoru a da su na njegovom telu pronadjeni tragovi krvi ubijenoga. Za ostalim ucesnicima ovog zlocina se traga a o motivima jos nema informacija. Tako je na tragican nacin kulminirala vrlo napeta situacija u ovom selu i okolini koja je zapocela jos u aprilu mesecu procesima Hrvata povratnika iz srpskih kuca, napadima na srpsku imovinu bacanjem bombi na kuce, premlacivanjem pojedinaca, a u komsijskom selu Marinci takodje je ubijen jedan Srbin u maju mesecu. Saopstenje vlasti i srpskih organizacija ocekuju se tek sutra.
