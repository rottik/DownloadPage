Europejczycy coraz mniej kupują                                              W kwietniu w porównaniu do marca sprzedaż detaliczna w strefie euro spadła o 1,0 proc., a w całej Unii Europejskiej o 1,1 proc. - podał Eurostat, biuro statystyczne Unii Europejskiej. Spadek sprzedaży nie ominął Polski, ale i tak wypadamy lepiej niż inne kraje UE.                     Dane Eurostatu są gorsze niż przewidywali analitycy. Unijny urząd statystyczny podał, że sprzedaż detaliczna w kwietniu w strefie euro zmniejszyła się o 1 proc. miesiąc do miesiąca, a w ujęciu rocznym o 2,5 proc. W całej Unii Europejskiej sprzedaż detaliczna spadła w  kwietniu o 1,1 proc. w porównaniu do marca tego roku i o 1,9 proc. w stosunku do kwietnia 2011 roku.         PKB rośnie tak, jak miał rosnąć                                 Produkt Krajowy Brut...                                                        czytaj dalej  »        Polska na tle krajów UE   Eurostat podał, że roczna sprzedaż detaliczna w Polsce w kwietniu  co prawda wzrosła o 0,8 proc., ale w  ujęciu miesięcznym spadła o 0,7 proc.   Wzrost w 12 krajach spadek w 9.   Spośród członków Unii Europejskiej, których dane uwzględnia Eurostat, sprzedaż  wzrosła - w ujęciu rocznym -  w 12 krajach, a spadła w 9 krajach.  Największe wzrosty zanotowano w  Estonii o 8,5 proc. , na Litwie o 7,8 proc. i w  Rumunii o 3,4  proc. Z kolei do krajów, w których sprzedaż najbardziej zmalała należą: Hiszpania gdzie zanotowano spadek o 9,6  proc.,  Portugalia w której sprzedaż spadła o 9,3 proc. i  Malta gdzie sprzedaż zmniejszyła się o 4,6 proc.
Ogłosili upadłość. Teraz chcą pieniędzy za budowę Narodowego                                              Generalny wykonawca Stadionu Narodowego - konsorcjum Hydrobudowy Polska - PBG - Alpine oczekuje od Narodowego Centrum Sportu zapłaty za dokończenie budowy obiektu. Łączne roszczenia konsorcjum wobec NCS wynoszą ponad 400 mln zł - podała Hydrobudowa Polska.                     Zdaniem zarządu Hydrobudowy przyczyną kłopotów finansowych firmy oraz  wniosku o ogłoszenie upadłości są m.in. nie rozliczone płatności za budowę Stadionu Narodowego.        Budowali Stadion Narodowy. Bankrutują                                 Jedna z największych...                                                        czytaj dalej  »        W komunikacie zarządu czytamy: "Konsorcjum Hydrobudowy Polska / PBG / Alpine wciąż oczekuje od Narodowego Centrum Sportu zapłaty za dokończenie budowy Stadionu Narodowego. NCS do dziś nie rozliczyło znaczącego zakresu robót dodatkowych, które konsorcjum wycenia na około 120 mln zł. Dodając nakłady generalnego wykonawcy i podwykonawców związane z wydłużeniem budowy stadionu z powodów leżących po stronie NCS (...), łączna wartość roszczeń przekroczy 400 mln zł."   NCS: Nie komentujemy         NCS: ponad 300 mln złotych kary za opóżnienia na Stadionie Narodowym                                 PBG SA i Hydrobudowa...                                                        czytaj dalej  »        Rzeczniczka Narodowego Centrum Sportu Daria Kulińska powiedziała, że "widocznie konsorcjum, przyjęło taką, a nie inną linię obrony,  natomiast NCS nie będzie kontrargumentować i komentować, szczególnie na  łamach mediów, spraw, które mogą być przedmiotem rozstrzygnięć sądu". - Fakty  się nie zmieniają: NCS uregulował wszystkie faktury złożone przez  Konsorcjum. Konsorcjum zalega z płatnościami na rzecz swoich  podwykonawców i nie wypełniło zobowiązań umownych - zgodnie z  przekazanym wezwaniem oczekujemy wykonania wszystkich zobowiązań  wynikających z umowy do 11 czerwca - powiedziała Kulińska. Narodowe Centrum Sportu 4 czerwca wezwało generalnego  wykonawcę Stadionu Narodowego do zapłaty kar umownych w wysokości 308,8  mln zł za zwłokę w realizacji inwestycji.   Propozycja dla podwykonawców   W środę wieczorem NCS poinformowało w komunikacie, że zaproponowało  podwykonawcom, wobec których Konsorcjum Hydrobudowa-PBG-Alpine zalega z  płatnościami, rozwiązanie polegające na zapłacie w najbliższym możliwym  terminie wynagrodzenia za roboty budowlane należycie wykonane przez  podwykonawców przy realizacji inwestycji.   Wnioski o upadłość   PBG i Hydrobudowa złożyły w poniedziałek wnioski o upadłość układową. Wniosek o upadłość układową złożyła także spółka Aprivia. Spółki podały, że bezpośrednią przyczyną decyzji są przeciągające się rozmowy z bankami na temat finansowania grupy - kredytu pomostowego zapewniającego finansowanie do czasu pozyskania środków z emisji obligacji, jak również refinansowania przejęcia spółki Rafako.  Spółki twierdzą również, że do ich kłopotów finansowych przyczynił się także udział w budowie Stadionu Narodowego i autostrad.
Warte  wszystkich pieniędzy . Zachwyceni po Metallice                                              Legendarna Metallica udowodniła w czwartkowy wieczór podczas swojego koncertu w Polsce, że wciąż jest w doskonałej formie. Zespół zagrał na warszawskim Bemowie z okazji 20. rocznicy wydania  Czarnego Albumu . Fani zgodnie przyznawali, że warto było pójść na to niecodzienne widowisko.                           Zastępca szefa naszej policji zagra przed Metalliką                                 Już dziś wieczorem n...                                                        czytaj dalej  »         Uczestnicy koncertu, mimo zmęczenia, byli pełni uznania dla występu legendy heavy metalu. - Koncert był świetny, po prostu jestem pod wrażeniem. Nie jestem jakąś wielką fanką zespołu, ale wywołało to we mnie wielkie emocje - mówiła jedna z uczestniczek.    Z kolei inny miłośnik zespołu przyznał, że  warto było wszystkich pieniędzy, jakie tylko można było na to wydać .    Wydarzenie przyciągnęło na warszawskie Bemowo nie tylko nastolatków, ale także osoby w średnim wieku. Jedna z pań przyznała, że  najbardziej zawsze podoba jej się perkusista . - Podziwiam tego człowieka, jak on na tych bębnach gra. Doskonale - zachwalała.    Metallica wystąpiła w Polsce w ramach festiwalu Sonisphere 2012 i wróciła do Polski po dwuletniej przerwie. Publiczność wysłuchała największych hitów zespołu, tj.  Nothing Else Matters ,  Enter Sandman , czy  The Unforgiven .   pk,dp//gak/k
Zakopali się w odpadach                                              22 Chilijczyków zakopało się w odpadach termicznych w proteście przeciwko największej w kraju elektrowni węglowej, którą oskarżają o dewastację środowiska. Akcji przyglądało się kolejnych 500 demonstrantów.                    Protest odbył się w poniedziałek w portowym mieście Coronel, znajdującym się w środkowej części kraju. Kilku najbardziej zdecydowanych aktywistów zakopało się niemal całkowicie pozostawiając na powierzchni jedynie twarz. Była też kobieta, która pokryła się odpadami niemal w stu procentach, a do oddychania służyła jej plastikowa rurka.                            Ze szkieletem na rowerze i  z wielką szczotką do zębów                                 Można w nim wyszczot...                                                        czytaj dalej  »         Z protestu do szpitala   Demonstranci rozpoczęli protest z samego rana. - Byliśmy tu już o czwartej rano. Mamy nadzieję podnieść świadomość panów, którzy pracują dla elektrowni - powiedział jeden z manifestantów. Po kilku godzinach leżenia pod odpadami trzy kobiety zostały odwiezione do szpitala z objawami hipotermii.   Mieszkańcy Coronel wyrażają swój sprzeciw wobec działalności elektrowni już od kilku miesięcy. - Oni ryzykują swoje życie takim działaniem, ale także bezpieczeństwem energetycznym regionu - stwierdził Luis Ulloa, minister górnictwa regionu Biobio.  Elektrownia węglowa, przeciw której protestują Chilijczycy z Coronel, ma 51 proc. akcji spółki, która zamierza wybudować w Patagonii pięć zapór wodnych na dwóch największych krajowych rzekach: Baker i Pascua. Projekt jest w tej chwili wstrzymywany właśnie z powodu sprzeciwu.
Francja w 1/4 finału Euro. Podopieczni Laurenta Blanca ulegli w Kijowie Szwedom 0:2, ale awansowali z 2. miejsca. Teraz o półfinał zagrają z broniącymi tytułu Hiszpanami.                                    22:38     KONIEC! Szwecja pięknie żegna się z Euro!       22:35    I to jest gol! Najpierw poprzeczka, ale dobija potężnie Larsson      22:33    Jeszcze Wilmhelsson wywalczył rzut wolny      22:30    Pięć ostatnich minut. Kallstroem po ziemi, ale obok słupka      22:27    I już Giroud mógł się cieszyć. Strzelał głową centymetry nad bramką "Trzech Koron"      22:26    Giroud, król strzelców Ligue 1, na boisku. Zmienił M'Vilę      22:26    Isaksson nogami broni strzał Meneza. To powinna być bramka      22:24    Jeszcze 10 minut. Żółta kartka dla Holmena      22:21    Mexes zablokowany na piątym metrze. Ekipa Blanca nie chce tego przegrać!      22:20    Koronkowa akcja Nasriego. Za długo zwlekał z podaniem      22:17    Malouda huknął potężnie. Celował w okienko, piłka poleciała w trybuny      22:15    Piękny strzał M'Vili. Isaksson wybija piłkę na "korner"      22:14    A teraz żółta kartka dla Svenssona      22:12    Żółta kartka dla Mexesa. W ćwierćfinale nie zagra!      22:11    Dobra druga połowa w wykonaniu Szwedów. Francja nie może złapać odpowiedniego rytmu      22:10    Okazja Ribery'ego. W ostatniej chwili zablokowany przez dwóch Szwedów      22:08          22:08    Nasri. Ale niewiele zabrakło. Tuż obok słupka      22:07          22:07    Nasri aktywny na prawym skrzydle. Debuchy faulowany i będzie okazja do dośrodkowania      22:06    Jeszcze pół godziny. Szwecja z honorem żegna się z Euro 2012      22:03    Ben Arfa schodzi. Za niego Malouda      22:01    Przewaga Szwecji robi się przygniatająca! Mellberg i Lloris ledwo wybija piłkę nad poprzeczkę      22:01     Szwecja idzie za ciosem. Wilmhelsson z dwóch metrów, ale Lloris instynktownie broni       21:58    "Ibra" i 1:0! Kapitalna akcja - dośrodkowanie z lewej strony i cudowny wolej!      21:56    Ribery wywalczył rzut rożny. Nic z niego nie wyniknęło      21:54          21:54    Benzemaaaaaaaa... Tuż obok słupka      21:53          21:53    "Ibra" na skrzydle. Niedokładnie do Larssona. Głupia strata      21:52     Chyba wszystko jasne w walce o ćwierćfinał - Anglia po golu Rooneya prowadzi 1:0       21:50    Zaczęli. Wprowadzony na boisko Wilmhelsson już na spalonym      21:48    Zawodnicy już na boisku. Za chwilę gwizdek      21:45          21:33     I to jest koniec 1. połowy       21:32    Szwedzi reklamują rzut karny. A był... spalony      21:31    Minuta doliczona      21:31    Ribery! Ścina akcję do środka. Strzela, ale rykoszet i tylko rzut rożny      21:30    Faul Debuchy'ego, który atakował ciemoskórego Olssona      21:29          21:26          21:26    Ładna sztuczka Olssona na skrzydle. Szkopuł w tym, że piłka opuściła boisko      21:25    Jeszcze siedem minut do końca 1. połowy      21:24    Chwila przerwy na kijowskim boisku      21:24          21:24    Nasri leży na boisku. Szwedzi wybijają na aut. Bolesny uraz gwiazdora Manchesteru City      21:23    Ribery wbiega w pole karne. Zamiast strzelać podaje do Benzemy. I po akcji...      21:22    Ibrahimović z dystansu. To nie mogło zagrozić bramce Llorisa      21:18    Debuchy ofiarnym wślizgiem przerywa akcję "Trzech Koron"      21:17          21:17    Francuzi rozrzucili akcję niczym... koszykarscy Chicago Bulls w najlepszych czasach. Ostatnie podanie niecelne      21:16    Pół godziny za nami. Jedna znakomita sytuacja Ribery'ego to wszystko, co na razie zobaczyliśmy      21:15          21:15    Benzema do Ribery'ego. Ten się zastawia i jest faulowany      21:13          21:13    Solowa akcja Benzemy! Olsson w ostatniej chwili blokuje strzał napastnika Realu      21:12    "Ibra" bierze się nawet z wrzut z autu. Ostatecznie zostawił piłkę koledze      21:12          21:11    Ribery na prawym skrzydle. Przy nim od razu trzech Szwedów i strata      21:10    Teraz Szwexzi dłużej utrzymują się przy piłce. Ale tylko do połowy, gdzie regularnie ją tracą...      21:07    Zlatan trzyma się za nogę. Szwedzi stracą swoje jedyne żądło?      21:07    20 minut za nami. W Kijowie wciąż bez bramek. Tak jak w Doniecku      21:05    Diarra nie oszczędza Ibrahimovicia. Larsson próbuje z dystansu. Bardzo niecelnie      21:03    Nasri z pierwszej piłki do Benzemy. Za mocno i Isaksson zaczyna od bramki      21:02    Diarra na aut. Nic innego nie mógł zrobić      21:01    Ribery do Benzemy. Spalony      21:00    Mellberg rozprowadza piłkę. Skończyło się na... podaniu do bramkarza      21:00          20:59    Ibrahimović tylko się ironicznie uśmiecha. To on faulował      20:58    Toivonen zwija się z bólu. Już wstał      20:56     Toivonen sam na sam. Próbuje minąć Llorisa. Trafia w tylko zewnętrzną stronę słupka       20:56    Ribery bierze się za rozgrywanie. Po chwili bomba Ben Arfy z dystansu - wysoko nad poprzeczką      20:54    Stuprocentowa okazja Tricolores. Po rykoszecie piłkę przejmuje Ribery. Strzela z trzech metrów, ale Szwed broni!      20:54    Szwedzi egzekwują rzut wolny. Na przeszkodzie staje francuski mur      20:53    Zlatan tańczy z piłką. Taniec przerwany faulem      20:52    Prostopadła piłka do Ben Arfy. Ten potężnie, ale dobre dwa metry od bramki Isakssona      20:50    A teraz główka Larssona. Za lekko i w środek bramki      20:50    Szwedzi atakują lewym skrzydłem. Olsson na głowę Toivonena. Lloris tylko odprowadził piłkę wzrokiem      20:48    Ależ walczy Nasri. Upada przed linią pola karnego. Nic nie było!      20:48    Czy to będzie mecz do jednej bramki? Francuzi zaczęli od akcji pozycyjnej. Przyspiesza Ribery i jest faulowany      20:47    I rozpoczęli! Francja na biało. Szwecja na żółto-niebiesko      20:46    Minuta ciszy dla francuskiego komentatora telewizyjnego      20:44    Sędziuje Portugalczyk Pedro Proenca      20:44    Prawie 70 tys. na stadionie w Kijowie! Więcej jest Szwedów      20:42          20:40    Za chwilę hymn Szwecji i "Marsylianka"      20:40     I wychodzą...       20:39    Obie ekipy wychodzą już z szatni. Za chwilę pojawią się na kijowskiej murawie      20:38          20:37    To już mecz nr 24 na Euro. Wynik 0:0 jeszcze nie padł!      20:28          20:28    W równolegle rozgrywanym spotkaniu w Doniecku Ukraina zagra z Anglią. Również z tego spotkania prowadzimy relację minuta po minucie          Euro już bez gospodarzy. Relacja minuta po minucie                         Ukraina jak Polska - nie ma już na Euro swoich piłkarzy. Zespół Błochina pr...                                               czytaj dalej  »            20:25    Szwedzi grają już o nic. Francja może nawet przegrać - o ile Ukraina nie wygra z Anglią. Sytuacja wydaje się wymarzona...      20:24          20:03        Sonda   zamknij  Kto wygra w Kijowie?           Francja    Szwecja    Będzie remis    Głosuj       Sonda   zamknij  Kto wygra w Kijowie?     Wyniki głosowania   49%   Francja   49%        43%   Szwecja   43%        9%   Będzie remis   9%       Oddanych głosów:  47        zobacz wyniki         20:01          19:58     Początek meczu w Kijowie o 20.45. Znamy już składy
Pasikowski o Jedwabnem. Niespodzianka w Gdyni                                              Film  Pokłosie  Władysława Pasikowskiego w ostatniej chwili został włączony do konkursu głównego na festiwalu w Gdyni - dowiedziało się nieoficjalnie tvn24.pl. To właśnie film o wydarzeniach w Jedwabnem ma być tajemniczym 14 tytułem, o którym mówił organizator festiwalu.                    Od tygodni dyrektor festiwalu Michał Chaciński wspominał o tajemniczym 14 tytule, który w ostatniej chwili zostanie dołączony do filmów startujących w konkursie głównym w Gdyni. O tym, że chodzi właśnie o film Pasikowskiego, nikt nie wiedział.                            Olga Bołądź jako Agata Mróz - przejmująco prawdziwa                                 Agata Mróz - dwukrot...                                                        czytaj dalej  »        Jeszcze kilka dni temu twórca  Psów  w jednym z zachodnich studiów pracował nad jego postprodukcją.    Dyrekcja festiwalu wczoraj nie chciała potwierdzić tej informacji. - Póki co, mamy jeszcze wciąż w konkursie 13 a nie 14 filmów – mówiła tvn24.pl rzeczniczka gdyńskiej imprezy Kinga Dąbrowska. I dodawała, że oficjalna decyzja zapadnie dopiero po północy i wtedy też zostanie ogłoszona. Po północy okazało się, że film Pasikowskiego został włączony do konkursu.       Pokłosie  znaczy  Kadisz     Pokłosie  to pierwszy kinowy fabularny film Pasikowskiego od dekady, do którego scenariusz powstał wkrótce po tym, gdy znane stały się wydarzenia związane z pogromem w Jedwabnem. Film czekał jednak na realizację ponad sześć lat. Mimo wysokich ocen ekspertów, nie mógł dostać dofinansowania z Polskiego Instytutu Sztuki Filmowej, bez którego o realizacji nie mogło być mowy. Sam Pasikowski w jednym z wywiadów mówił, że problemy z dotacją dla filmu zaczęły się, gdy oficjalnie ogłosił jego tytuł:  Kadisz .    Pieniądze z PISFu popłynęły dopiero, gdy reżyser zmienił tytuł na  Pokłosie . - Czy możliwym jest, że to właśnie tytuł zdecydował? - zastanawiał się Pasikowski w wywiadzie udzielonym  Dużemu Formatowi . - Najdziwniejsze jest to, że niemal nic się nie zmieniło w samym scenariuszu. W takim razie, jeśli szło o tytuł, wystarczyło mi o tym powiedzieć sześć lat temu, zmieniłbym go na  Ranczo wyje  albo  Plac Unii Lubelskiej .           Wałęsa  się rozkręca. Zobacz fragmenty nowego filmu Wajdy                                 Andrzej Wajda pokaza...                                                        czytaj dalej  »        Pasikowski napisał scenariusz  Pokłosia  po przeczytaniu  Sąsiadów  Jana Tomasza Grossa. Mówił wtedy, że zrobił to  ze wstydu , bo wcześniej nie wiedział o tych wstydliwych i ważnych epizodach polskiej historii. Podkreślał podczas zdjęć, że jego opowieść rozgrywa się z dala od polityki i pokazuje losy zwykłych ludzi. Wyjaśniał, że w filmie zastanawia się też nad znaczeniem takich terminów jak:  uczciwość i prawość, nikczemność i kłamstwo . Pasikowski nie próbuje odtwarzać w  Pokłosiu  przebiegu zbrodni dokonanej kilka dekad temu. Akcja filmu toczy się bowiem współcześnie.     Odkłamać historię       Najdziwniejsze jest to, że niemal nic się nie zmieniło w samym scenariuszu. W takim razie, jeśli szło o tytuł, wystarczyło mi o tym powiedzieć sześć lat temu, zmieniłbym go na  Ranczo wyje  albo  Plac Unii Lubelskiej     Władysław Pasikowski    Fabuła filmu skupia się wokół dwóch braci. Pierwszy, Józek Kalina, mieszka w rodzinnej wsi na wschodnich krańcach Polski. Drugi, Franek, przed laty wyemigrował z kraju do Ameryki. Całkowicie zerwał kontakt z rodziną, ale po latach wraca i dowiaduje się, że Józek stał się we wsi czarną owcą, że dzieje się coś bardzo złego z jego bratem. Franek próbuje zrozumieć, co spowodowało nienawiść reszty wsi do brata i odkrywa, że Józek, grzebiąc w przeszłości, naruszył temat tabu. Wieś kryje bowiem ponurą tajemnicę sprzed lat…    Producent filmu Dariusz Jabłoński z Apple Film Production, (reżyser m.in. głośnego  Fotoamatora ) mówił podczas prac na planie, że jest to próba, bardzo rzetelna i uczciwa, rozliczenia się z polską historią. Podkreślał też, że nie jest to film o Polakach, którzy popełnili coś niegodnego wobec innego narodu, ale wobec samych siebie. Zamordowani Żydzi byli przecież obywatelami polskimi, z którymi przez lata mieli normalne, sąsiedzkie kontakty.          Cameron będzie kręcił wyłącznie  Avatary                                  James Cameron w wywi...                                                        czytaj dalej  »        Pasikowski jak zwykle zaprosił do współpracy czołówkę polskich aktorów. W głównych rolach zobaczymy m.in.: Macieja Stuhra, Zbigniewa Zamachowskiego, Danutę Szaflarską i Jerzego Radziwiłowicza. Autorem zdjęć jest ulubiony operator Pasikowskiego Paweł Edelman - zdobywca Cezara, twórcą scenografii zaś laureat Oscara Allan Starski. Producentem filmu jest Apple Film Production, współproducentem Canal Plus.    Od czasu realizacji ostatniego dużego filmu kinowego  Reich  w 2001 roku Władysław Pasikowski pisał głównie scenariusze - m.in. jest autorem scenariusza do kontynuacji przygód Hansa Klossa czyli  Stawki większej niż śmierć  Patyka Vegi i współautorem scenariusza do  Katynia  Andrzeja Wajdy. Wyreżyserował też z powodzeniem głośny serial sensacyjny  Gliny .   Justyna Kobus\mtom
Eusebio obejrzy mecz  w poznańskim szpitalu                                              - Ogólny stan zdrowia legendarnego piłkarza uległ pogorszeniu - informuje Stanisław Rusek, rzecznik prasowy szpitala przy ul. Szwajcarskiej w Poznaniu. Eusebio upiera się jednak, żeby środowy półfinał obejrzeć w łóżku szpitalnym. W czwartek zaś ma zostać przewieziony do Portugalii.                    - Dla dobra jego zdrowia odradzalibyśmy mu ogladanie meczu półfinałowego, ale sam Eusebio nie wyobraża sobie nie zobaczyć tego meczu - przyznaje Rusek.  Zdradza, że na spotkanie półfinałowe Portugalia-Hiszpania, do jego pokoju zostanie wstawiony telewizor.   Eusebio zjadł śniadanie    Stan piłkarza uległ pogorszeniu w poniedziałek, jednak później poczuł się on już nieco lepiej. - Dobrze przespał całą noc. Poprosił nas  jedynie o zasłonięcie rolet, bo lubi spać w ciemności. Rano zjadł  śniadanie - informuje Rusek.  Piłkarza dwukrotnie odwiedzili przedstawiciele drużyny. - Był u nas  lekarz, wiceprzewodniczący Portugalskiego Związku Piłki Nożnej,  masażysta i menedżer kadry - wymienia Rusek.         Portugalia na pokładzie                                  Wstali skoro świt i ...                                                        czytaj dalej  »        Zawału nie bylo, ale zostaje   Eusebio trafił do poznańskiego szpitala w nocy z soboty na niedzielę z podejrzeniem zawału. Piłkarz przebywający wraz z piłkarzami w Opalenicy gorzej się poczuł i został przewieziony do szpitala w Nowym Tomyślu, skąd przetransportowano go do Poznania. Przeprowadzono zabieg koronarografii, wyniki badań wykluczyły zawał serca.  Początkowo Eusebio miał zostać w szpitalu do poniedziałku.  Teraz wiadomo, że zostanie przynajmniej do czwartku. - Ogólny stan zdrowia pacjenta jest poważny. Stan kardiologiczny jest stabilny, jednak Eusebio to schorowany człowiek - mówi Rusek.          14                    Eusebio po zabiegu w poznańskim szpitalu      Legenda futbolu, 70-...                           czytaj dalej  »          Słynny pacjent, nawałnica dziennikarzy   Dla portugalskich dziennikarzy dobrą wieścią jest decyzja o powrocie piłkarzy Portugalii do Opalenicy po meczu półfinałowym. W przypadku awansu do finału piłkarskich mistrzostw Europy, piłkarze będą trenować tam do soboty.  Jeśli odpadną,  prawdopodobnie jeszcze w czwartek wyjadą do Portugalii. Dzień później samolotem sanitarnym do ojczyzny ma wrócić Eusebio.     To oznacza, że portugalscy dziennikarze będą mogli "pilnować" zarówno swoich piłkarzy jak i swojego idola. A zainteresowanie legendą światowej piłki jest ogromne.     - W niedzielę  mieliśmy nawałnicę dziennikarzy z Portugalii. Nie przypominam sobie, żeby w ostatnich latach był u nas słynniejszy pacjent - przyznaje Rusek, dla którego postać Portugalczyka jest szczególnie wyjątkowa.   Wspomnienie o piłkarzu   - Zbyt mało powiedziane, że pamiętam Eusebio. W 1966 r. podczas Mistrzostw Świata w Anglii kopałem z kolegami piłkę i nazywano mnie Eusebio. Był symbolem piłkarstwa na całym świecie. Uścisnąłem mu dłoń, to dla mnie ważna chwila, uśmiechnął się, gdy opowiedziałem mu tą anegdotę. Pamiętam jak wtedy Portugalczycy przegrywali 0:3 i wygrali 5:3. Cztery bramki strzelił Eusebio. To był mecz z Koreą Północną - wspomina rzecznik szpitala.
Związkowcy pod Pałacem.  Zostaliśmy okłamani                                               Ogólnopolskie Porozumienie Związków Zawodowych protestowało pod Pałacem Prezydenckim przeciwko dłuższej pracy. Związkowcy przekazali Bronisławowi Komorowskiemu petycję z prośbą o niepodpisywanie reformy emerytalnej.                    Przed pałacem zgromadziło się kilkuset członków organizacji skupionych w OPZZ z flagami, trąbkami i gwizdkami. Na ulicy zbierali podpisy pod apelem do prezydenta o niepodpisywanie ustawy.   Chcą konsultacji   Jak mówił rozpoczynając demonstrację przewodniczący OPZZ Jan Guz, związkowcy apelują, by prezydent wyciągnął wnioski z tego, że 90 proc. społeczeństwa jest przeciwko tej ustawie i jeszcze raz ją skonsultował.                           Związkowcy do prezydenta: Nie podpisuj!                                 Protesty związkowców...                                                        czytaj dalej  »       - Chcemy złagodzić skutki tej reformy. Być może zgodzilibyśmy się na to, ale zostaliśmy okłamani, że podniesiona zostanie płaca minimalna, że będą podniesione progi dochodowe do zasiłków. Wycofano się z tego w ostatnim momencie - powiedział Guz.  I dodał, że jeśli walka o niepodpisywanie ustawy zostanie przegrana, to związek wysunie postulaty polityczne. - One mogą być jedne: precz z tą władzą, precz z tym rządem, precz ze śmieciowymi politykami - oświadczył szef Porozumienia.   Decyzja w najbliższym czasie    OPZZ przekazała prezydentowi petycję ze swoimi propozycjami, mającymi złagodzić skutki podniesienia wieku emerytalnego. To m.in. osłony socjalne dla osób, które z przyczyn niezależnych od siebie nie mogą pracować do 67. roku życia, zniesienie obowiązku przynależności do OFE czy szybszy wzrost pracy minimalnej.                           Senackie TAK dla  67                                  Senat przyjął reform...                                                        czytaj dalej  »       W środę prezydent Komorowski rozmawiał z Guzem o reformie emerytalnej. Jak po spotkaniu poinformowała prezydencka minister Irena Wóycicka, Komorowski zawiadomił związkowców, iż analizy dotyczące konstytucyjności ustawy ws. podwyższającej wiek emerytalny do 67. roku życia dobiegają końca i że jego decyzji można oczekiwać "w najbliższym czasie".   21 dni na decyzję      Przyjęta przez Sejm ustawa o emeryturach i rentach z Funduszu Ubezpieczeń Społecznych przewiduje, że od 2013 r. wiek emerytalny będzie wzrastał o trzy miesiące każdego roku. Tym samym mężczyźni osiągną docelowy wiek emerytalny (67 lat) w 2020 r., a kobiety - w 2040 r.     Nowe regulacje przewidują też możliwość przejścia na wcześniejszą, tzw. częściową emeryturę. Prawo do takiego świadczenia miałyby kobiety w wieku 62 lat, z co najmniej 35-letnim stażem ubezpieczeniowym (obejmującym okresy składkowe i nieskładkowe) oraz mężczyźni, którzy ukończyli 65 lat i mają co najmniej 40 lat stażu ubezpieczeniowego. Częściowa emerytura stanowiłaby 50 proc. pełnej kwoty emerytury z FUS.  Ustawa trafiła do prezydenta w ubiegły czwartek. Ten ma 21 dni na podjęcie decyzji - może ją podpisać, zawetować bądź wysłać do Trybunału Konstytucyjnego celem zbadania zgodności z ustawą zasadniczą.
Komorowski gratuluje.  Niezwykłe widowisko                                                Po zwycięstwie Hiszpanów nad Włochami, prezydent Bronisław Komorowski osobiście gratulował reprezentacji  La Roja . - To było wspaniałe widowisko, widać po grze, że warto dominować w środku pola - ocenił finałowy mecz prezydent.                      - Każdy miał jakieś marzenia co do tego, kto powinien wygrać, ale wygrał mistrz świata i mistrz Europy. Chyba jest po bożemu - powiedział Komorowski dziennikarzom po meczu.                            Siedmiu wspaniałych. Oni zdobyli z Hiszpanią wszystko                                 Od czasu triumfu na ...                                                        czytaj dalej  »        Zaznaczył, że cieszył się "z samego faktu cudzej radości i że wszyscy razem uczestniczą we wspaniałym widowisku i we wspaniałym przeżyciu".  - Obserwowałem kunszt Hiszpanów, ale wspominałem też umiejętności Włochów, które zademonstrowali w Polsce. Widać po tej grze, że warto dominować w centrum, w środku pola i to na pewno nie jest uwaga dotycząca tylko futbolu - stwierdził prezydent.                 Włosi zawalili. Bajka zamieniła się w straszliwy koszmar                                   Gorzkie łzy&qu...                                                        czytaj dalej  »         Najpiękniejsze mecze mistrzostw   Według Komorowskiego, jednym z najpiękniejszych meczów mistrzostw Europy był mecz włosko-niemiecki i właśnie niedzielny finał. Choć - jak przyznał prezydent - "najgłębiej przeżywał mecze, w których grała polska drużyna lub gdzie były echa jakichś sojuszów emocjonalnych z drużynami, które grały dłużej od nas".  Komorowski oglądał mecz na kijowskim stadionie m.in. w towarzystwie prezydenta Ukrainy Wiktora Janukowycza, a także hiszpańskiego następcy tronu księcia Filipa, premiera Hiszpanii Mariano Rajoya i premiera włoskiego rządu Mario Montiego.
Faktycznie przyjęliśmy do służby nową międzykontynentalną rakietę balistyczną Buława - powiedział dowódca rosyjskiej floty, wiceadmirał Wiktor Czirkow. Do załatwienia miała pozostać  papierkowa robota .                    Admirał nie sprecyzował, co dokładnie oznacza przyjęcie do służby Buław. Być może pierwsza trafiła do arsenałów Floty Północnej (gdzie na razie służy jedyny zdolny je przenosić okręt typu Borej) lub została załadowana do wyrzutni okrętu.         Wykładowcy przekazywali Chinom sekrety nuklearne. Skazani                                 Na co najmniej 12 la...                                                        czytaj dalej  »        Trudne prace   Stworzenie Buław było dla Rosjan niezwykle wyboistą drogą. Moskiewski Instytut Technologii Cieplnych (MITC - nazwa to kamuflaż prawdziwego przeznaczenia instytucji, nadany jeszcze w ZSRR) zaczął pracę nad nowymi rakietami jeszcze w 1998 roku. Problemy z finansowaniem spowalniały prace, które ruszyły szybciej dopiero w XXI wieku.  Pierwsze testy miały miejsce w 2004 roku. Początkowo wszystko szło dość dobrze, ale w 2006 roku zaczęły się problemy. Podczas kolejnych testów rakieta zawodziła. Ilość nieudanych odpaleń była tak wysoka, że Buława nie nadawała się do służby. Winne miały być błędy projektantów i biura konstrukcyjnego oraz zła jakość części dostarczanych od kooperantów.  Problemy były poważnym ciosem prestiżowym dla Rosji i kłopotem dla wojska. Buławy zostały przewidziane jako główne uzbrojenie nowych atomowych okrętów podwodnych typu Borej. Pierwszy z nich, Jurij Dołgoruki, został zwodowany w 2008 roku, ale bez Buław był bezużyteczny. Największym problemem było to, że inne rakiety nie pasowałyby do silosów okrętu. Gdyby Buławy ostatecznie zawiodły i zarzuconoby ich rozwój, Boreje musiałby zostać poddane kosztownej i skomplikowanej przebudowie, aby można było do nich załadować np. rakiety Siniewa.          Buława  trafi do rosyjskiej armii                                 Program prób nowych ...                                                        czytaj dalej  »        Bez alternatywy   Z tego powodu Buławy nie mogły zawieść. W 2009 roku główny projektant rakiety zrezygnował, a cały program przeszedł dokładną kontrolę i restrukturyzację. Po wznowieniu testów Buława nadal zawodziła, ale uznano, iż spełnia dopuszczalne normy. Spośród 19 odpalonych rakiet testowych tylko 11 nie zawiodło całkowicie. Jednak, jak podaje agencja RIA Nowosti, rosyjscy analitycy przypuszczają, iż faktycznie katastrof było więcej. Brak alternatywy wymusił jednak formalnie wprowadzenie Buław do służby.  RSM-56 Buława ma zasięg ośmiu tysięcy kilometrów i może przenosić do 10 oddzielnych głowić jądrowych. Rosjanie zapewniają, że jest niezwykle nowoczesna i nie do przechwycenia przez systemy obrony przeciwrakietowej. Pocisk jest przenoszony gotowy do startu w silosach okrętów podwodnych. W momencie odpalenia z głębokości około 40 metrów, specjalnie wygenerowany bąbel gazów wyrzuca rakietę kilka metrów nad powierzchnię, gdzie jest uruchamiany silnik rakietowy i rakieta przyśpiesza wylatując na orbitę.
Kopacz: Arłukowicz może zmienić zarządzenia NFZ                                              W rękach ministra zdrowia leży klucz do rozwiązania sporu z lekarzami - uważa marszałek Sejmu Ewa Kopacz. Jej zdaniem, Bartosz Arłukowicz ma moc by odwołać rozporządzenie szefa NFZ ws. karania medyków za błędnie wypisane recepty. - Myślę, że zrobi wszystko, aby pacjenci byli bezpieczni - powiedziała w programie  Jeden na jeden . Jednocześnie zaapelowała do lekarzy, by nie protestowali.                      Była minister zdrowia przekonywała, że lekarze powinni wstrzymać się z protestem. Jak bowiem przypomniała Kopacz, szef resortu zdrowia Bartosz Arłukowicz i Agnieszka Pachciarz powołana przez premiera na szefa NFZ, obiecywali, że zawierające zapis o karach za błędnie wypisane recepty umowy Funduszu dla lekarzy prowadzących prywatne praktyki będą zmienione.               Szefa NFZ nadal nie ma. Porozumienia z lekarzami również                                 Niewykluczone, że pa...                                                        czytaj dalej  »        - Jeśli tak będzie, a trudno nie wierzyć w te deklaracje, to dialog między lekarzami a ministrem, a panią prezes, na pewno będzie bardziej intensywny - powiedziała Kopacz.  Przypomniała, że ze kształtowanie polityki zdrowotnej odpowiedzialny jest  minister zdrowia i to w jego rękach leży klucz do  rozwiązania sporu z lekarzami.  - Każdy minister zdrowia ma prawo do uprawiania takiej polityki  zdrowotniej, która ma na celu jedno: aby nie cierpiał pacjent -  podkreśliła Kopacz. Te ruchy, które wykonuje minister Arłukowicz, jak i pani prezes (NFZ  - red.) zrobią wszystko, w ramach swoich kompetencji, aby nie narazić  pacjentów - dodała.  Wyjaśniła równocześnie, że szef resortu zdrowia ma moc, by odwołać rozporządzenia szefa  NFZ, które nie podobają się lekarzom, w tym to określające wzór umów z lekarzami.                Wiceminister nową szefową NFZ                                 Nowym szefem Narodow...                                                        czytaj dalej  »        - Chciałabym, żeby minister Arłukowicz zrobił wszystko, by pacjenci byli bezpieczni. Myślę, że jest na tyle odpowiedzialny, że tak będzie - powiedziała Kopacz.      Namawiają do protestu    Naczelna Rada Lekarska zaapelowała, by od 1 lipca lekarze wypisywali pełnopłatne recepty na leki refundowane. Powodem protestu jest zapis zawarty w umowach z NFZ o karach dla lekarzy prowadzących prywatne praktyki za błędnie wypisane recepty. Wzór umowy określił w zarządzeniu z 30 kwietnia były już prezes NFZ Jacek Paszkiewicz.  Ministerstwo Zdrowia kilkakrotnie zapewniało, że temat zmiany zarządzenia w sprawie umów będzie podjęty po wyborze nowego prezesa NFZ. W poniedziałek zgłoszoną przez ministra zdrowia kandydaturę obecnej wiceminister zdrowia Agnieszki Pachciarz na prezesa NFZ pozytywnie zaopiniowała Rada Funduszu. Premier powołał Pachciarz na to stanowisko w środę.
Kilkanaście godzin operacji. Straciła oko, walczy o życie                                              Maria de Villota, która we wtorek w czasie pierwszych testów w Formule 1 w zespole Marussia miała bardzo ciężki wypadek, straciła prawe oko - poinformował team po kilku godzinach od zakończenia operacji ratującej jej życie. Hiszpanka uderzyła bolidem w ciężarówkę z prędkością ok. 180 km/h. Jest w stanie  krytycznym, ale stabilnym .                    32-letnia Hiszpanka nie wsiadała we wtorek do bolidu Formuły 1 po raz pierwszy w karierze, bo rok wcześniej testowała samochód dla teamu Roberta Kubicy - Lotus Renault.        Uderzyła bolidem F1 w ciężarówkę.   Okropny wypadek                                  Dramat Marii de Vill...                                                        czytaj dalej  »       Walczy o życie. Kariera skończona   W trakcie jazdy straciła panowanie nad kierownicą i uderzyła z prędkością ok. 180 km/h w ciężarówkę zaopatrzeniową ekipy, stojącą poza torem. Już we wtorkowe popołudnie leżała na stole operacyjnym.  Lekarze ratowali ją kilkanaście godzin. De Villota ma bardzo poważne rany głowy i twarzy. - Jej stan jest krytyczny, ale stabilny - poinformował w środę jeden z operujących lekarzy.  Szef teamu Marussia, John Booth, mówił jednak: - To dla nas smutny dzień, bo niestety w wyniku uderzenia, Maria straciła prawe oko. Jednak zarówno my, jak i rodzina Marii bardzo serdecznie dziękujemy za wielką pomoc niesioną przez chirurgów i chirurgów plastycznych od wczorajszego dnia. Pomoc dla naszego kierowcy i jego rodziny jest teraz najważniejszym zadaniem stojącym przed ekipą - podsumował.
Karambol na A2 przez łosia. Jeden zabity, trzech rannych                                              Jedna osoba zginęła, a trzy zostały ranne w wypadku, do którego doszło w nocy na trasie A2 pod Łodzią. Kierowca uderzył w łosia, który wtargnął na jezdnię. Potem na siebie zaczęły wpadać kolejne pojazdy.                    Do wypadku doszło po godz. 1 w nocy na 345 km autostrady w kierunku Warszawy - pomiędzy węzłem Emilia a Piątkiem. - Kierujący pojazdem marki skoda octavia, jadący w kierunku Warszawy,  uderzył w łosia. Otarł się następnie o bandę autostrady - poinformował Łukasz Zimicz z prokuratury rejonowej w Zgierzu.                Wypadek policyjnego busa. Pięciu rannych                                 Pięciu policjantów z...                                                        czytaj dalej  »        Uderzenie było tak silne, że samochód został poważnie zniszczony. Na  miejscu zginął 59-letni kierowca skody. Troje rannych pasażerów  przewieziono do zgierskiego szpitala.  W szczątki zwierzęcia uderzyły także dwa inne samochody - nissan i bmw. Auta zostały uszkodzone, ale w tym przypadku nikt nie został poszkodowany.   Pokonał siatkę i wtargnął na ulicę   Według policji zwierzę znalazło się na autostradzie prawdopodobnie przeskakując, bądź uszkadzając wysoką na 1,5 metra siatkę, ogradzającą w tym miejscu trasę.  Okoliczności wypadku bada policja i zgierska prokuratura.
Masz problem z dziećmi?  Surowi rodzice  Ci pomogą                                              Nie radzisz sobie z niepokornym nastolatkiem? Lub - z drugiej strony - uważasz, że rodzice cię nie rozumieją? Już 11 marca w TVN rusza nowy program pod tytułem  Surowi rodzice , w którym będzie można zobaczyć, jak inni rozwiązują problemy związane z wychowaniem swoich dorastających pociech. Wciąż można zgłosić chęć wzięcia udziału w programie.                    Zasady, na których oparty jest program, są proste. Dwóch sprawiających kłopoty swoim rodzicom nastolatków wysyłanych jest na tydzień do domu innych, bardziej  surowych  rodziców. Mają oni za zadanie spróbować poprawić zachowanie małoletnich bohaterów.    Na podstawie rozmów z rodzicami nastolatków i zgłaszanych problemów tworzona jest lista zadań, po to, by nakłonić naszych niepokornych nastolatków do zmiany zachowania. Wszystko odbywa się we współpracy z  nowymi, surowymi rodzicami .          Rewolucja w  Faktach  TVN. Jesienią w nowej odsłonie                                  Fakty TVN&quot...                                                        czytaj dalej  »        Dzięki programowi nastolatkowie będą mogli sprawdzić, jak inni rodzice wychowują swoje dzieci. Tydzień w nowym domu - to nowe spojrzenie na siebie i na swoich rodziców.    Program może okazać się pomocny dla rodziców, którzy napotykają wiele problemów przy wychowywaniu nastoletnich dzieci. W  Surowych rodzicach  nie ma prowadzącego.     Weź udział w programie   Jeśli formuła programu wydaje ci się interesująca, wciąż jest szansa na udział w programie. Organizatorzy zapraszają rodziców, którzy swoje własne dzieci wychowują lub wychowali  na porządnych ludzi  - czyli narzucają im obowiązki, wymagają, by dzieci pomagały, sprzątały i nie wagarowały. Chodzi o rodziców, którzy nie tolerują palenia, chodzenia na imprezy, wracania pod wpływem alkoholu do domu itd. To w ich domu przez tydzień mieszkałaby dwójka nastolatków, którzy sprawiają problemy wychowawcze.          Wiosna w TVN: nowe programy, seriale i reality show                                 Starzy przyjaciele i...                                                        czytaj dalej  »        Organizatorzy szukają też rodziców, którzy nie potrafią poradzić sobie sami ze swoimi dorastającymi dziećmi. Takich, którzy uważają, że zawiodły już wszystkie metody wychowawcze, które do tej pory stosowali.    Poszukiwani są też nastolatkowie, którzy mają problem ze swoimi rodzicami – uważają, że rodzice ich nie rozumieją i dlatego się buntują.    Zgłoszenia można przesyłać na adres:  surowirodzice@tvn.pl   Format  The World's Strictest Parents  powstał w Wielkiej Brytanii, gdzie emitowała go publiczna stacja BBC Three. Licencję na realizację własnych wersji zakupiły też kanały m.in. z USA i Australii. W tym roku licencję na program zakupiła telewizja TVN - program pod tytułem   Surowi rodzice  pojawi się na antenie TVN od 11 marca w niedzielę o godz. 20.  mon\mtom
Rosjanie powalczą z bimbrem. Z kosmosu                                              - Rosyjskie władze będą kontrolować produkcję alkoholu z powietrza za pomocy zdjęć satelitarnych na podczerwień, aby zidentyfikować producentów nielegalnej wódki i tych, którzy przekraczają dozwoloną ilość produkcji - podał dziennik  Izwiestija .                    W ubiegłym roku liczba firm uprawnionych do produkcji alkoholu została w Rosji zmniejszona o połowę, lecz część z nich prowadzi nielegalny wyrób wódki - ujawnia gazeta.        Piwny rekord Polaka. Próbował wwieźć do Norwegii 18 tys. litrów                                 Drugie co do wielkoś...                                                        czytaj dalej  »        Obserwacje dokonane przez satelitę już pomogły służbie regulacji rynku alkoholowego zidentyfikować przestępców - twierdzi dziennik.   Problematyczny pomysł   Ekspert Boris Dworkin podkreślił wysokie koszty tego typu obserwacji - cena jednego zdjęcia satelitarnego o wysokiej rozdzielczości szacowana jest na 500 dolarów.  Z kolei prawnicy wątpią, czy prowadzone tą metodą śledztwa są legalne, podkreślając, że kontrola produkcji alkoholu powinna odbywać się zgodnie z precyzyjnymi procedurami.         Moskwa walczy o zdrowie. Będą zamykać monopolowe                                 Władze Moskwy mają z...                                                        czytaj dalej  »        Władza dba o zdrowie   Kampanię antyalkoholową w Rosji rozpoczął w 2009 roku ówczesny prezydent Dmitrij Miedwiediew. Powiedział wówczas, że jest zaszokowany tym, iż w Rosji rocznie spożywa się 18 litrów czystego alkoholu na osobę. Postawił przed rządem zadanie obniżenia tej ilości do 8 litrów.  Z powodu nadużywania alkoholu w Rosji co roku umiera około pół miliona ludzi. Długość życia mężczyzn w tym kraju z powodu alkoholizmu jest tak niska jak w takich ubogich krajach pokroju Bangladeszu czy Hondurasu.
Rewolucja w Krakowie. Klata dyrektorem?                                              Reżyser i dramaturg młodego pokolenia Jan Klata został zarekomendowany na dyrektora Narodowego Starego Teatru w Krakowie - poinformował w poniedziałek rzecznik ministerstwa kultury Maciej Babczyński. Ostateczną decyzję podejmie minister kultury Bogdan Zdrojewski.                    Do ogłoszonego przez ministerstwo pod koniec maja postępowania, oprócz Klaty, zaproszeni zostali: dyrektor krakowskiej Łaźni Nowej i dyrektor festiwalu Boska Komedia Bartosz Szydłowski, reżyser Michał Zadara, dyrektor artystyczny Teatru Śląskiego w Katowicach Tadeusz Bradecki i dyrektor TR Warszawa Grzegorz Jarzyna. Jarzyna nie uczestniczył w postępowaniu, które ma wyłonić dyrektora krakowskiej sceny.                           Aplauz dla polskiego filmu na festiwalu w Cannes                                 - Nie da się ukryć, ...                                                        czytaj dalej  »        Kandydaci na dyrektora Starego Teatru zostali poproszeni o przedłożenie koncepcji kierowania teatrem. - Zespół, który miał ocenić koncepcję zarządzania teatrem, jednomyślnie zarekomendował w poniedziałek Jana Klatę - powiedział Babczyński.   Ostateczna decyzja w rękach ministra   W zespole tym zasiadali m.in. Krzysztof Globisz, prof. Jacek Popiel i Jerzy Trela. Rekomendacja trafi do ministra kultury i dziedzictwa narodowego Bogdana Zdrojewskiego, do którego należy decyzja o powołaniu dyrektora.  Jan Klata urodził się w 1973 r. w Warszawie. W 1986 r. przysłał na konkurs dramaturgiczny Teatru Współczesnego we Wrocławiu sztukę "Słoń zielony", która została opublikowana przez miesięcznik "Dialog" i wystawiona przez Teatr im. Stanisława Ignacego Witkiewicza w Zakopanem.  Studiował na Wydziale Reżyserii Państwowej Wyższej Szkoły Teatralnej im. Aleksandra Zelwerowicza w Warszawie i na Wydziale Reżyserii Dramatu Państwowej Wyższej Szkoły Teatralnej im. Ludwika Solskiego w Krakowie, gdzie pracował z Krystianem Lupą, Jerzym Grzegorzewskim i Jerzym Jarockim.  Po studiach był m.in. copywriterem i dziennikarzem muzycznym. Pierwszą samodzielną realizacją teatralną Klaty był "Rewizor" Gogola w Teatrze Dramatycznym w Wałbrzychu (2003). Później w Teatrze Polskim we Wrocławiu wystawił własną sztukę "Uśmiech grejpruta".                            Chrześcijanie mnie zastrzelą . Twórca  Nagiego Instynktu  kręci film o Jezusie                                 Paul Verhoeven, reży...                                                        czytaj dalej  »        W Starym Teatrze zrealizował: "Trzy stygmaty Palmera Eldritcha" Dicka (2006 r.) "Oresteję" Ajschylosa (2007 r.), "Trylogię" według Sienkiewicza (2009 r.), a w 2010 r. "Wesele hrabiego Orgaza" Jaworskiego.  Jest laureatem Paszportu Polityki (2006 r.)"za nowatorskie i odważne odczytywanie klasyki, za pasję i upór, z jakim diagnozuje stan polskiej rzeczywistości i bada siłę narodowych mitów", a także nagrody im. Konrada Swinarskiego (2008 r.) dla najlepszego reżysera sezonu 2007/2008 za reżyserię przedstawienia "Sprawa Dantona" Stanisławy Przybyszewskiej w Teatrze Polskim we Wrocławiu oraz nagrody Ministra Kultury i Dziedzictwa Narodowego (2009 r.).   Grabowski odchodzi   Dotychczasowy dyrektor Starego Teatru Mikołaj Grabowski - reżyser i aktor - sprawuje tę funkcję od 2002 r. W grudniu skończył 65 lat. W Starym Teatrze wyreżyserował m.in. "Tango Gombrowicz" według "Dziennika" i "Trans-Atlantyku" Gombrowicza, "Wyzwolenie" Wyspiańskiego, "Tartuffe" Moliera, "Trans-Atlantyk" wg Gombrowicza, "Chopin kontra Szopen", a ostatnio "Pan Tadeusz czyli Ostatni Zajazd na Litwie" Mickiewicza.
Słabe Euro, ale w  11  Bundesligi Piszczek wyróżniony                                              Kolejne wyróżnienie w Niemczech dla Łukasza Piszczka. Tamtejszy związek zawodowy piłkarzy (VDV) wybrał polskiego obrońcę do najlepszej jedenastki sezonu w Bundeslidze. Miejsca dla Roberta Lewandowskiego koledzy po fachu nie znaleźli.                    To nie pierwsze wyróżnienie dla Polaka z Borussii (cztery gole i siedem asyst w ostatnim sezonie). Razem z Kubą Błaszczykowskim i Robertem Lewandowskim Łukasz Piszczek został wybrany do jedenastki sezonu magazynu piłkarskiego "Kicker".  Ponadto Lewandowski, który z 22 zdobytymi bramkami zajął trzecie miejsce w klasyfikacji strzelców Bundesligi, został przez organizatora uznany najlepszym piłkarzem tych rozgrywek.               Oni na Euro zawiedli najbardziej. Od Szczęsnego do Robbena                                 Jedenastka turnieju ...                                                        czytaj dalej  »        Najlepszym trenerem Niemiecki Związek Piłkarzy uznał Luciena Favre'a z Borussii Moenchengladbach, a piłkarzem - jego byłego podopiecznego Marco Reusa. Niemiec, który zdobył 18 bramek i zaliczył 8 asyst w sezonie 2011/12 Bundesligi, od lipca jest graczem ekipy z Dortmundu. Z reprezentacją dotarł do półfinału ME w Polsce i na Ukrainie (przegrana z Włochami 1:2).      Marc-Andre ter Stegen (Borussia Moenchengladbach) - Łukasz Piszczek (Borussia Dortmund), Mats Hummels (Borussia Dortmund), Dante (VfL Borussia Moenchengladbach), Philipp Lahm (Bayern Monachium) - Franck Ribery (Bayern Monachium), David Alaba (Bayern Monachium), Shinji Kagawa (Borussia Dortmund), Marco Reus (Borussia Moenchengladbach) - Klaas-Jan Huntelaar (Schalke 04 Gelsenkirchen), Mario Gomez (Bayern Monachium)    Jedenastka sezonu wg Niemieckiego Związku Piłkarzy
Pijany odbierał poród. Wkłuł się w główkę dziecka                                              W szpitalu Na Wyspie w Żarach pijany ginekolog odbierał poród. Robił to tak nieudolnie, że zamiast przekłuć pęcherz płodowy, wkłuł się w główkę dziecka. Obrażenia były na tyle poważne, że trafiło ono na oddział chirurgiczny szpitala w Zielonej Górze. Okazało się, że ginekolog miał blisko 2 promile alkoholu we krwi.                    Jak powiedział TVN24 Jacek Buśko z Prokuratury Okręgowej w Zielonej Górze, informację o zdarzeniu                Czterolatek pogryziony przez psa. Ma rany głowy                                  Czteroletni chłopiec...                                                        czytaj dalej  »        policjanci otrzymali w niedzielę wieczorem od ojca dziecka, które miało się urodzić. -  Oficer dyżurny policji został powiadomiony przez ojca  dziecka, które miało się narodzić, o podejrzeniu wykonywania przez  jednego z ginekologów czynności służbowych w stanie nietrzeźwości - wyjaśnił Buśko.    Dobra opinia    Decyzją dyrekcji szptala lekarz został zawieszony. Wiadomo, że jest  doświadczonym ginekologiem z długoletnim stażem i cieszył się opinią  fachowca.     Śledczy przesłuchują pracowników szpitala oraz rodziców dziecka. Czekają też na opinię biegłych, którzy orzekną czy ginekolog przyczynił do zagrożenia dla życia i zdrowia dziecka oraz matki.
Niespodzianki nie było. Bank Światowy w rękach USA                                              Nowym szefem Banku Światowego zostanie Amerykanin Jim Yong Kim. Taki wynik głosowania wśród członków organizacji był do przewidzenia. Zgodnie z niepisaną regułą od powstania Banku Światowego zawiaduje nim przedstawiciel USA.                    Rywalką 52-letniego Amerykanina była minister finansów Nigerii, Ngozi Okonjo-Iweala. Pomimo bardzo silnej pozycji Nigeryjki i dużego poparcia dla jej osoby, zwłaszcza wśród państw rozwijających się, wyniki głosowania był niemal stuprocentowo pewny od początku.         Ekspert od zdrowia szefem Banku Światowego?                                 Kandydatem Waszyngto...                                                        czytaj dalej  »            Bank Światowy pożycza Polsce                                 Bank Światowy przyzn...                                                        czytaj dalej  »        Za Amerykaninem głosował cały świat  zachodni  przy wsparciu Rosji i Meksyku. Kim nie został jednak wybrany zdecydowaną większością głosów, co przeważnie zdarzało się podczas poprzednich wyborów.   W ocenie banku Światowego dowodzi to  znaczącej rangi  kandydatów. Nowy szef BŚ jest lekarzem i ekspertem z dziedziny zdrowia.     Domena USA   Tak naprawdę trudno jednak zgodzić się treścią komunikatu Banku Światowego. Od jego powstania rządzi nim przedstawiciel USA, które są największym udziałowcem. W zamian zgodnie z niepisaną zasadą, Europa ma zapewnione stanowisko szefa Międzynarodowego Funduszu Walutowego. Taki system budzi niezadowolenie wielu słabiej rozwiniętych krajów, które są członkami obu organizacji, ale nie mają realnego wpływu na wybór szefostwa, którego dokonują zarządy zdominowane przez państwa bogate.    Swoją pięcioletnią kadencję Amerykanin rozpocznie pierwszego lipca. Poprzedni szef Robert Zoellick, w lutym ogłosił, że chce zrezygnować ze swojego stanowiska.   mk//gak
Książki od IPN bezpłatnie w szkołach                                              Wydana przez IPN książka opisująca XX-wieczne dzieje Polski zatytułowana  Od niepodległości do niepodległości. Historia Polski 1918-1989  zostanie bezpłatnie rozesłana do szkół.                           IPN znalazł nowe teczki   i nieznane dokumenty                                 IPN odnalazł nieznan...                                                        czytaj dalej  »         Opracowanie jest tak popularne, że doczekało się właśnie swojego drugiego wydania. Specjalnie oznaczona część nakładu zostanie bezpłatnie przekazana szkołom. Nauczyciele mogą zamawiać książkę od dziś aż do czasu wyczerpania zbioru.    Pierwsze egzemplarze trafią do szkół na początku kwietnia, tuż przed maturą, w której - jak podkreślają twórcy książki - mogą się okazać nieocenioną pomocą.    Tytuł jest też dostępny w sprzedaży otwartej.    Autorami bogato ilustrowanego kompendium są Adam Dziurok, Marek Gałęzowski, obecny prezes IPN Łukasz Kamiński oraz Filip Musiał.   adso//bgr/k
Anglicy po Ukrainie: Los oddał nam to, co zabrał                                              Wielki nieobecny turnieju Euro, angielski obrońca Rio Ferdinand po zwycięstwie Anglików nad Ukrainą 1:0, które w dużej mierze było możliwe z powodu nieuznania prawidłowo strzelonej przez gospodarzy bramki, stwierdził, że  los oddał nam to, co zabrał w RPA . - W obu przypadkach piłka była za linią - napisał na Twitterze, wspominając mecz z Niemcami z mundialu w 2010 r.                    Temat błędu węgierskich sędziów i nieuznanego gola dla Ukrainy jest w środę tematem numer jeden nie tylko na Ukrainie, ale również na Wyspach Brytyjskich.        2,5 tys. podań Hiszpanów i oszczędność Greków. Liczby Euro                                 Grecy do wyjścia z g...                                                        czytaj dalej  »       Jak w Afryce   Ferdinand śledzi Euro z fotela. Skonfliktowany z Johnem Terrym obrońca Manchesteru United na Twitterze wyraził jednak radość z nieuznania gola strzelonego przez Ukraińców, a więc też pośrednio - interwencji byłego kapitana reprezentacji, który wybił piłkę zza linii bramkowej i się do tego nie przyznał.  Ferdinandowi przypomniało to sytuację z mistrzostw świata w RPA przed dwoma laty, kiedy w spotkaniu ćwierćfinałowym z Niemcami (1:4) piłka po strzale Franka Lamparda przekroczyła linię bramkową, ale arbiter tego nie zauważył. Było wtedy 1:0 dla podopiecznych Joachima Loewa i mecz mógł się potoczyć zupełnie inaczej.  We wtorek sędziowie nie dostrzegli, że piłka kopnięta przez Marko Devicia również przekroczyła linię bramkową.  Z kolei były zawodnik ekipy "Trzech Lwów" Michael Owen uznał, że ta sytuacja to dowód na to, że wprowadzenie dodatkowego sędziego bramkowego było "całkowitą stratą czasu". Podkreślił jednak, że nie będzie narzekał na arbitra, bo dzięki pomyłce Anglia zagra w ćwierćfinale Euro.      Sonda   zamknij  Kto wygra ćwierćfinał w Kijowie?            Anglia    Włochy    Głosuj       Sonda   zamknij  Kto wygra ćwierćfinał w Kijowie?      Wyniki głosowania   54%   Anglia   54%        46%   Włochy   46%       Oddanych głosów:  17237        zobacz wyniki
Chmura chemikaliów nad Hutą Szkła.  Niebezpieczeństwo zażegnane                                               Prawdopodobnie kwas z sodą unosił się nad Hutą Szkła Sudety w Szczytnej (woj.dolnośląskie). Ewakuowano pracowników i rozesłano komunikat ostrzegawczy do mieszkańców. Teraz sytuacja jest opanowana, a niebezpieczeństwo zostało zażegnane - informuje straż pożarna.                    Według straży pożarnej, akcja obecnie dobiega końca. - Była to prawdopodobnie nieszczelność instalacji i wyciek kwasu. Doszło do reakcji chemicznej, w ten sposób powstała chmura - wyjaśniał na antenie TVN24 jeden ze strażaków.       Była to prawdopodobnie nieszczelność instalacji i wyciek kwasu. Doszło do reakcji chemicznej, w ten sposób powstała chmura    jeden ze strażaków    Na miejscu przyjechało 6 zastępów straży pożarnej, gdyż początkowo myślano, że doszło do pożaru. Gdy okazało się, że to wycieg technologiczny, wezwano chemików z Wrocławia, którzy przybyli w specjalnych strojach ochronnych. Dokonano pomiaru stężenia substancji niebezpiecznej w powietrzu, na szczęście aparatura nic groźnego nie wykazała.   Ewakuacja i profilaktyka   Wcześniej burmistrz gminy Szczytna, Marek Szpanier, informował na antenie w TVN24, że na terenie huty, w magazynach prawdopodobnie doszło do rozszczelnienia zbiornika z kwasem siarkowym.                Żrąca substancja w urzędzie. Ewakuacja                                 Troje pracowników Ur...                                                        czytaj dalej  »        Z huty zostali ewakuowani wszyscy pracownicy, łącznie 60 osób.   Szpanier powiedział, że profilaktycznie  zdecydował o rozesłaniu komunikatu do mieszkańców Szczytnej, aby  zamykali okna i jeśli nie ma konieczności, nie przebywali  na świeżym powietrzu. Jak poinformowało TVN24 Centrum Zarządzania Kryzysowego, zanieczyszczone powietrze  może powodować duszności i wymioty.
Miała 2,5 promila i przyjmowała pacjentów                                               Ponad 2,5 promila alkoholu w organizmie miała internistka, która przyjmowała pacjentów we Wrocławiu. Kobieta została zatrzymana przez policję. Grozi jej do trzech lat więzienia.                     56-letnia kobieta w czasie kilkugodzinnego dyżuru w niepublicznym zakładzie opieki zdrowotnej we Wrocławiu przyjęła 12 pacjentów.  - Dopiero kolejna osoba, która weszła do gabinetu, wyczuła od lekarki alkohol i zawiadomiła policję - powiedziała asp. Kamil Rynkiewicz z biura prasowego Komendy Wojewódzkiej Policji we Wrocławiu.                Sędzia odpowie za jazdę po alkoholu                                  Sędzia, Grzegorz T. ...                                                        czytaj dalej  »         Piła wódkę    Internistka przyznała w rozmowie z policjantami, że przed rozpoczęciem pracy piła wódkę.  - Przeprowadzone badanie wskazało, że w organizmie miała ponad 2,5 promila alkoholu - doprecyzowała Rynkiewicz.  Kobieta została zatrzymana, policjanci zabezpieczyli prowadzoną przez nią dokumentację medyczną.
Dowbor myślał, że rozmawia z Radwańską. A to sobowtór                                              Maciej Dowbor przeprowadził wywiad z Agnieszką Radwańską. Nie byłoby w tym nic dziwnego, gdyby... Agnieszka była prawdziwą Agnieszką. Niczego nieświadomy dziennikarz rozmawiał bowiem z sobowtórem tenisistki. Całą  wkrętkę  będzie można zobaczyć już dziś w  Szymon na żywo  o godz. 21.30.                    Rozmowa Macieja Dowbora z dziewczyną podobną do Agnieszki Radwańskiej odbyła się w programie  Się kręci  na antenie Polsatu. Audycja była na żywo. Dziennikarz przez całą rozmowę nie zorientował się, że nie ma do czynienia z tenisistką, a z jej sobowtórem podstawionym przez Szymona Majewskiego - Alicją Chełstowską.    Zanim dziewczyna spotkała się z Dowborem przeszła drobną charakteryzację. Przefarbowano jej włosy z blondu na brąz i zrobiono odpowiedni makijaż.      ZOBACZ TEŻ NA TVN.PL   ktom
Córka Houston: Wciąż słyszę głos matki                                              Córka Whitney Houston w pierwszym wywiadzie po śmierci matki wyznała, że wciąż czuje jej obecność w domu w Atlancie. - Włącza i wyłącza światła, a ja do niej:  Mamo, co ty robisz? ... Słyszę jej głos. Mogę jeszcze śmiać się z nią. Mogę siedzieć i nadal z nią porozmawiać - powiedziała Bobbi Kristina w programie Oprah Winfrey.                    Jedyna córka Whitney Houston i jej byłego męża Bobby'ego Browna, zdecydowała się na rozmowę z Oprah Winfrey w jej programie  Oprahs Next Chapter  emitowanym na prywatnym kanale prezenterki OWN. Godzinny wywiad z córką zmarłej 11 lutego piosenkarki został wyemitowany wczoraj i odbił się szerokim echem na całym świecie.                   Jej duch mówi do mnie    19-latka wyznała w nim, że cały czas czuje obecność matki w domu w Atlancie, w którym razem mieszkały. - Słyszę jej głos. Duch mówi do mnie:  Dziecko jestem tutaj. Kocham cię ... Ona jest zawsze ze mną - mówiła w rozmowie z Winfrey, którą zaprosiła do domu w Atlancie.    Zdradziła również, że robi wszystko, by się nie załamać, a w trudnych chwilach matka wciąż ją pociesza. - Mówi do mnie:  Ruszaj się kochanie. Nie poddawaj . Włącza i wyłącza światła, a ja do niej:  Mamo, co ty robisz? ... Mogę jeszcze śmiać się z nią. Mogę siedzieć i nadal z nią porozmawiać. Jej duch jest silny - opowiadała.                 Bobbi Kristina zapewniała, że była bardzo blisko związana ze swoją matką za jej życia. I porównała ich relację do splecionych dłoni. - Oczywiście miałyśmy swoje kłótnie, ale na koniec dnia zawsze była moją powierniczką i przyjaciółką. Była dla mnie wszystkim, a ja byłam wszystkim dla niej - dodała.    Zdradziła również, że większość dnia, zanim 48-letnią Whitney Houston znaleziono martwą w hotelowej wannie w Beverly Hills, spędziły razem: - Spałam w jej ramionach cały dzień.      Szukała miłości w niewłaściwych miejscach    W programie obok Bobbi Kristiny wystąpiła również Patricia Houston, szwagierka i menedżerka artystki oraz Gary, brat piosenkarki. Oboje zapewniali, że artystka najgorsze dni związane z nadużywaniem narkotyków miała już za sobą.    - Robiła postępy. Ale odkąd związała się z 31-letnim muzykiem hip-hopowym Ray J-em znów miała problemy z dokonywaniem pozytywnych wyborów, dotyczących stylu życia. Goniła marzenie, szukając miłości w niewłaściwych miejscach - oceniła Patricia, a łzy spływały jej po policzkach.    Poddała w wątpliwość fakt, że jej siostra zmarła z przedawkowania. - Nie sądzę, żeby chodziło o narkotyki. Nie wiem, co się wydarzyło tego dnia. Czy rozumiesz, co mówię? - zwróciła się do Winfrey.    Policja, która znalazła martwą gwiazdę, twierdzi, że w pokoju hotelowym były leki psychotropowe i inne, które - jak się przypuszcza - Houston zmieszała z alkoholem. Badania toksykologiczne nadal są w toku, a ich wyniki mają być podane jeszcze w tym miesiącu.   am//kdj/k
Seksistowski parking, bo  mężczyźni są lepiej przystosowani                                               Od tej pory mieszkanki Triberg w Niemczech będą dłużej szukać miejsca parkingowego. Wszystko dzięki błyskotliwemu pomysłowi tamtejszego burmistrza, który uważa, że nawet parkowanie może być wyzwaniem.                     Choć zaskakująca decyzja burmistrza Gallusa Strobla może wydawać się żartem, urzędnik zaczął skrupulatnie realizować swój plan. W Triberg pojawiły się miejsca parkingowe z wyraźnie zaznaczonymi symbolami płci w zależności od tego, czy przeznaczone są dla mężczyzny, czy dla kobiety.   Kobiety będą mieć łatwiej         Mężczyźni kochają głębię u kobiet, ale tylko w ich dekoltach                                   Wszystkie 22 f...                                                        czytaj dalej  »        Wystarczy spojrzeć na miejsca parkingowe wydzielone przez burmistrza, aby zdać sobie sprawę, że chciał ułatwić życie płci pięknej. Te przeznaczone wyłącznie dla kobiet są szersze, lepiej oświetlone oraz znajdują się bliżej wyjazdu z parkingu. Odmiennie - męskie miejsca parkingowe są węższe i znajdują się głównie w kątach parkingu, zwłaszcza w pobliżu betonowych filarów.  - Mężczyźni są z reguły lepiej przystosowani do wyzwań trudnego parkowania - tłumaczy swoją decyzję Gallus Strobel.   To wyzwanie dla poprawności politycznej     Decyzja burmistrza wzbudziła spore zainteresowanie obywateli Niemiec, ponieważ nieświadomie postawił on duże wyzwanie wielu kierowcom. Jak podaje "Daily Mail", turyści tłumnie przybywają do Tribergu, żeby podjąć wyzwanie trudnego parkowania.  - Mam nadzieję, że mój pomysł będzie wyzwaniem dla poprawności politycznej - powiedział Strobel w wywiadzie dla "Sueddeutsche Zeitung".   Zdaniem kobiet to seksizm          Posłanka narzeka na seksizm                                  Trywializowani...                                                        czytaj dalej  »        W tym samym wywiadzie burmistrz podkreśla, że do tej pory otrzymał wiele pozytywnych komentarzy związanych z podzieleniem miejsc parkingowych ze względu na płeć. W mediach widoczny jest jednak sprzeciw Niemek, oskarżających burmistrza o seksizm.   Nie tylko Triberg   Choć pomysł może wydawać się innowacyjny, żeńskie strefy parkowania istnieją już w Chinach w mieście Tianjin. Jeden z tamtejszych parkingów podziemnych odznacza się różowymi ścianami z rysunkami o tematyce zakupów oraz kolorowymi neonami. Miejsca parkingowe sa szerokie, istnieje tam również dużo wskazówek dotyczących wyjazdu z parkingu. Jest to strefa kobiet, w której panie mają czuć się komfortowo podczas parkowania.
Londyn: kolejne zatrzymania podejrzanych o terroryzm                                              We wschodnim Londynie aresztowano 22-letnią kobietę. To już kolejna osoba zatrzymana w tym tygodniu podejrzana o próbę zamachu terrorystycznego w stolicy Wielkiej Brytanii.                    Londyńska policja jest w stanie najwyższej gotowości w związku z igrzyskami olimpijskimi. Władze mówią jednak, że to aresztowanie, podobnie jak poprzednie z początku tygodnia - kobiety i pięciu mężczyzn - nie ma związku ze zbliżającą się imprezą. Wszystkie siedem osób podejrzano o przygotowywanie ataku terrorystycznego lub podżeganie do niego.   Samochód z bronią przy autostradzie   W innej operacji policji z ostatniego tygodnia aresztowano  siedmiu mężczyzn także podejrzanych o terroryzm. Zdarzyło się to po  tym, jak w samochodzie zaparkowanym przy autostradzie w Yorkshire  (północna Anglia) znaleziono broń. I tego wydarzenia policja nie łączy  bezpośrednio z igrzyskami, które rozpoczynają się już 27 lipca.        Antyterroryści na autostradzie. Podejrzana substancja w autobusie                                 Brytyjska policja w ...                                                        czytaj dalej  »        W ramach przygotowań do igrzysk Wielka Brytania wydała miliony funtów na wzmocnienie bezpieczeństwa w stolicy. Wielokrotnie powtarzano, że nic nie wiadomo o tym, aby Londyn miał stać się celem ataku terrorystycznego, ale, jak powiedział dyrektor brytyjskiego kontrwywiadu (MI5) Jonathan Evans, wszyscy zdają sobie sprawę, że takie wydarzenie to atrakcyjny cel dla terrorystów.  W obu sprawach podejrzani byli powiązani z wojującymi islamistami, nie wiadomo jednak, co planowali.  Władze Londynu odpowiadające za bezpieczeństwo określają stopień zagrożenia jako "znaczny". To o poziom niżej niż przez większość czasu po 7 lipca 2005 r., kiedy to w ataku bombowym w londyńskim metrze i autobusie miejskim zginęły 52 osoby.
Aktor  Love Story  walczy z rakiem                                              Ryan O'Neal, aktor znany z kultowego melodramatu z lat 70.  Love Story , ogłosił, że ponownie walczy z nowotworem. - Niedawno zdiagnozowano u mnie raka prostaty. Zachęcam wszystkich do regularnych badań, bo wczesne wykrycie tej strasznej choroby jest najlepszą bronią w walce z nią - powiedział gwiazdor. O'Neal ok. 20 lat temu chorował na białaczkę.                     Chociaż byłem wstrząśnięty i zaskoczony wiadomością, czuję się szczęśliwy, że nowotwór został wykryty wcześnie i według mojego niezwykłego zespołu lekarzy rokowania dla pełnego odzyskania zdrowia są korzystne i mam szansę na pełne wyzdrowienie  - napisał w oświadczeniu dla magazynu  People .                 70-letni Ryan O'Neal podziękował też za wsparcie swoim przyjaciołom i rodzinie. Jak podają media, zdecydował się upublicznić wiadomość o chorobie, by zachęcić innych ludzi do regularnych badań.  Tak wiele osób cierpi na tę straszną chorobę, dlatego zachęcam wszystkich, by się badali, bo rak wcześnie wykryty to najskuteczniejsza broń  - stwierdził.    To czwarte stadium choroby. Aktora czeka teraz radioterapia i terapia hormonalna, polegająca na obniżeniu stężenia testosteronu w organizmie.     Druga walka z chorobą   Aktor, który największą sławę zyskał dzięki melodramatowi  Love Story  (gdzie grał wraz z Ali McGraw i był nominowany do nagrody Oscara), drugi raz walczy z nowotworem. Pod koniec lat 90-tych wykryto u niego białaczkę szpikową.    Trzy lata temu na raka odbytu zmarła jego wieloletnia partnerka życiowa, Farrah Fawcett, z którą ma syna Redmonda. Sławny aniołek Charliego miał wówczas 62 lata.    O'Neal napisał książkę o swoim życiu z aktorką  Both of Us , która na amerykańskim rynku ukaże się 1 maja.   am//gak/k
 Wzajemnie gwarantowane zniszczenie . Greckie wybory uruchomią lawinę?                                              Konsekwencje wyjścia Grecji ze strefy euro byłyby tak fatalne dla wszystkich, że Ateny i UE muszą iść na kompromis. W innym wypadku grozi im  wzajemnie gwarantowane zniszczenie  - piszą eksperci. W niedzielę Grecy znów idą do urn.                    Dalsze losy całej UE zależą - w dość powszechnym odbiorze - od tego, jak rozwinie się sytuacja w Grecji - pisze przed zaplanowanymi na 17 czerwca wyborami parlamentarnymi w tym kraju amerykański think tank Brookings Institution.  - Strefa euro stanie przed zagrożeniem egzystencjalnym - ostrzega Paul Ames, analityk CNN, odnosząc się do implikacji greckich wyborów. - Jeśli wygra radykalna lewica, utoruje to drogę do wyjścia kraju z unii walutowej - dodaje.    Strefa euro stanie przed zagrożeniem egzystencjalnym. (...) Jeśli wygra radykalna lewica, utoruje to drogę do wyjścia kraju z unii walutowej.    Paul Ames, analityk CNN     Bilion dolarów strat   Grekom rzeczywiście grozi wypadnięcie ze strefy euro, a dla unii walutowej taka ewentualność oznacza kolosalne ryzyko. Globalne rynki "przygotowują się na poważne turbulencje" i nawet USA obawiają się nawrotu recesji po fali uderzeniowej, jaką rozpoczęłoby wyjście Aten ze strefy euro - głosi analiza Brookings.  Zrzeszający światowe banki Instytut Finansów Międzynarodowych (IIF) prognozuje, że koszty wyłamania się Grecji z unii walutowej wyniosłyby ponad 1 bilion dolarów.  Według analizy eksperta ekonomicznego Brookings, Douglasa J. Elliotta, wyjście Aten ze strefy euro jest możliwym scenariuszem zarówno wtedy, gdy wybory wygrają partie, które chcą zerwać z narzuconą przez UE i innych kredytodawców polityką oszczędności i reform, jak i wtedy, gdy wygrają partie proreformatorskie.  W pierwszym przypadku - jeśli wygra lewicowa SYRIZA i zdoła uformować koalicję z innymi radykalnymi formacjami - rząd będzie usiłował wycofać się z porozumień z UE, nie wychodząc ze strefy euro. To jednak może i tak nastąpić: albo dlatego, że sytuacja gospodarcza pogorszy się tak dramatycznie, iż nowy gabinet sam zdecyduje o wyjściu z euro, albo kraje strefy wyrzucą Ateny ze swego klubu -               Grecji  wystarczy pieniędzy do 20 lipca                                  Grecja, gdzie w nied...                                                        czytaj dalej  »         przewiduje Elliott.   Możliwe następstwa   Komisja Europejska zapewnia wprawdzie, że nie nastawia się na takie rozwiązania, ale anonimowe źródła unijne mówią o możliwym przywróceniu kontroli na granicach z Grecją, ograniczeniu wielkości wypłat depozytów z banków greckich i kontrolowaniu przepływu kapitałów z Grecji, gdyby Ateny miały wyjść z eurolandu.  Jeżeli w wyborach zwycięży konserwatywna Nowa Demokracja i stworzy koalicję, do której wejdzie też PASOK, rokowania dla Grecji będą lepsze, ale i w tym przypadku ryzyko nie zostanie zażegnane. Rząd będzie musiał wziąć pod uwagę fakt, że większość Greków konsekwentnie głosowała kilkakrotnie przeciw reformom. Szanse na jego przetrwanie będą niewielkie, jeśli nie zdoła wynegocjować z przywódcami UE i kredytodawcami pewnych ustępstw. W każdej sytuacji, w której Grecy odniosą wrażenie, że nie wysłuchano głosu elektoratu, a decyzje w sprawie budżetu państwa nie są suwerenne, rządowi grozi "utrata społecznego mandatu" - ostrzega amerykańska wywiadownia Stratfor.  Z jednej strony protest ulicy, a z drugiej sztywne stanowisko unijnych przywódców i brak kompromisu z MFW mogą doprowadzić do wypadnięcia Grecji z unii walutowej niezależnie od dobrej woli rządu - pisze Brookings.               Euro kryzys                                  Czy Włochy wypadną z...                                                        czytaj dalej  »        "Najbardziej prawdopodobnym katalizatorem" takiego scenariusza byłby "zmasowany run na (greckie) banki, na który nie zareagowałby Europejski Bank Centralny" - wyjaśnia Elliott. Wywołałoby to "infekcję", która ogarnęłaby inne kraje dotknięte kryzysem finansowym. Obawy przed dalszym wycofywanie lokat z tamtejszych banków miałyby znacznie gorszy wpływ na europejską gospodarkę niż problemy relatywnie małej Grecji.  Najlepszą ochroną przed zainfekowaniem kolejnych banków jest prewencyjne zaopatrywanie ich w niezbędny kapitał - wskazują eksperci; przykładem takiej akcji prewencyjnej było zasilenie banków Hiszpanii - podaje CNN.   Efekt domina   Raz uruchomiony efekt domina spowodowałby zapewne run na większe banki Hiszpanii, w potem "zaraza" dotknęłaby Portugalię, Włochy, a może nawet Francję. Efekty odczułyby nawet Chiny - ostrzega Brookings.  W Grecji może się też powtórzyć scenariusz z poprzednich wyborów (6 maja), gdy żadnej greckiej partii nie udało się utworzyć rządu. Blisko 70 proc. głosów dostały w nich partie sprzeciwiające się pakietowi reform i oszczędności wynegocjowanemu z UE i MFW w zamian za pomoc dla Aten.  Trzecie wybory zaplanowano by na lipiec, a do tego czasu Atenom zabrakłoby pieniędzy. Dysponują one około 2 mld euro, które wystarczą na wypłatę pensji w sektorze budżetowym i emerytur do 20 lipca - podał w środę dziennik "Kathimerini".  Gdyby do tego doszło, prawdopodobnie UE i pożyczkodawcy Grecji wkroczyliby z jakimiś funduszami w trybie awaryjnym - zakłada Brookings.    Ale wciąż jestem przekonany, że Europa sobie poradzi i uniknie najgorszych konsekwencji kryzysu, jakimi byłyby niewypłacalność kolejnych krajów lub ich wyjście ze strefy euro.    ekspert ekonomiczny Douglas J. Elliott     Grecy chcą euro   Wszelkie sondaże dowodzą jednak, że prawie trzy czwarte Greków chce pozostać w strefie euro, choć trudno to będzie pogodzić z odrzucaniem reform i oszczędności.  Znalezienie kompromisu między Grecją, wyczerpaną trwającą od pięciu lat recesją i drakońskimi oszczędnościami, a zniecierpliwionymi przywódcami euro i MFW będzie tak trudne, że "przydałaby się znajomość teorii gier branej pod uwagę (na wypadek) konfrontacji nuklearnej - pisze Elliott. -  Ale wciąż jestem przekonany, że Europa sobie poradzi i uniknie najgorszych konsekwencji kryzysu, jakimi byłyby niewypłacalność kolejnych krajów lub ich wyjście ze strefy euro".  - Tak naprawdę, jak zawsze, chodzi o wolę polityczną i umiejętność pójścia na kompromis - konkluduje ekspert Brookings.
Klip przypomina film krótkometrażowy - przedstawia starcia protestującego tłumu z policją. Przemoc pokazana jest w nim tak realistycznie, że  Church In The Wild  Jaya-Z i Kanye Westa już wzbudza kontrowersje, choć dopiero zadebiutował.                    Na początku widzimy zamaskowanego rewolucjonistę zapalającego koktajl Mołotowa, którego rzuca w kierunku policjantów w pełnym rynsztunku. Starcie rozpoczyna się od ognistego wybuchu na środku ulicy. A potem walka zaostrza się.                              Inspiracją prawdziwe protesty   Protestujący rzucają kamieniami, walczą z funkcjonariuszami używając kijów, pięści i nóg. W jednej ze scen policjant na koniu ściga jednego z demonstrantów i bije kijem, inny ciągnięty jest po ulicy. W ruch idą pałki, broń i armatki wodne. Zamaskowany tłum przewraca samochody, demoluje sklepy, podpala wszystko, co spotka na drodze. Ktoś pali się żywcem.  Pod koniec ponad 5-minutowego filmu wydaje się, że bojownicy o wolność odnieśli zwycięstwo - widzimy ich jak triumfalnie stoją przed swoimi oprawcami. Ale nawet jeśli pojedyncza bitwa jest wygrana, brak jest jednoznacznego zakończenia, co oznacza, że rewolucja nadal szaleje.  To treść teledysku "No Church in the Wild" Kanye Westa i Jaya-Z, promującego ich wspólną płytę "Watch the Throne", która ukazała się w sierpniu 2011 roku. Raperzy nie pojawili się w klipie, ale świadomie chcieli nim nieść przesłanie rewolucyjnego ducha. Inspirowali się prawdziwymi wydarzeniami z ostatniego roku, które miały miejsce m.in. na Bliskim Wschodzie, w Wielkiej Brytanii i we Włoszech, czy na Wall Street, gdzie obywatele wyszli na ulice, by walczyć z reżimem.                Reżyser, który lubi kontrowersje   Widzimy wiele realistycznych scen przemocy - "No Church in the Wild" przypomina przekazy telewizyjne z protestów, jakby żywcem wyjęte z CNN. Tymczasem klip kręcono niedawno w Pradze i wszystkie sceny inscenizowano. Za realizację odpowiada Francuz, 35-letni Romain Gavras, syn znanego reżysera Costy Gavrasa.                             Romain słynie z kontrowersyjnych teledysków, w których w sposób wyrachowany epatuje przemocą. W "Born Free", który nakręcił dla piosenkarki M.I.A., m.in. odstrzelił głowę dziecku. 9-minutowy klip z 2010 roku przypomina film krótkometrażowy - totalitarna armia atakuje nastolatków i urządza im ścieżkę zdrowia, podczas której morduje wszystkich po kolei. Teledysk został zakazany w wielu telewizjach, a na YouTube mogli go oglądać wyłącznie dorośli widzowie.  Jego ostatnia reklamówka perfum Belle d'Opium domu mody Yves Saint Laurent została zakazana w Wielkiej Brytanii, bo "propagowała narkomanię".  Teraz reżyser też wywołał kontrowersje. Choć w jego najnowszym dziele nie ma masowych scen śmierci pokazanych wprost, jego dzieło tak samo mocno odnosi się do przemocy i ma ostry społeczny wydźwięk. Zadebiutowało na YouTubie dopiero wczoraj, a już obejrzało je pół miliona osób.
 Teddy Bear  najlepszym filmem Off Plus Camera                                              Podczas uroczystej gali, ogłoszono pięciu laureatów V Międzynarodowego Festiwalu Kina Niezależnego Off Plus Camera. Sto tysięcy dolarów nagrody zgarnął duński reżyser Mads Matthiesen za film  Teddy Bear .                    Najważniejszy laur festiwalu - Krakowską Nagrodę Filmową - powędrował do dramatu, który był już nagradzany na tegorocznym festiwalu Sundance w kategorii  nagrody reżyserskie . Duński reżyser otrzymał również od Polskiego Instytutu Sztuki Filmowej obietnicę dofinansowania w wysokości miliona złotych, jeśli swój kolejny obraz nakręci w Polsce.         Nagrodzony  Teddy Bear  opowiada o trzydziestoośmioletnim Dennise jest zawodowym kulturystą, wciąż mieszkającym z matką, gdzieś na przedmieściach Kopenhagi. Dennis nie potrafi nawiązywać relacji z kobietami, ale marzy o miłości i wyprowadzce z domu. Kiedy jego wujek żeni się z poznaną podczas wczasów w Tajlandii miejscową dziewczyną, bohater wpada na pomysł wyjazdu do tego egzotycznego kraju w celach matrymonialnych.   O Krakowską Nagrodę Filmową w wysokości 100 tysięcy dolarów amerykańskich walczyło 12 filmów młodych twórców z całego świata. Przewodniczącym jury był reżyser i pisarz Andrzej Żuławski.         Snowboardzista  skosił  rywali. Ruszył Off Plus Camera                                 Festiwal Off Plus Ca...                                                        czytaj dalej  »       Młoda matka i dwudziestoparolatek chory na raka   W konkursie Polskich Filmów Fabularnych - 100 tys. zł - zwyciężył obraz   Ki   Leszka Dawida. Reżyser został nagrodzony także Polskim Noble Filmowym, który otrzymała także producentka  Ki  Małgorzata Jurczak. Twórcom filmu niespodziankę zafundował także brytyjski producent - James Spring, który zaoferował  Ki  dystrybucję na międzynarodowym rynku. Jest to historia współczesnej dziewczyny, barwnej, zachłannej na życie, nie poddającej się ograniczeniom i głośno mówiącej czego oczekuje od świata.   Nagroda FIPRESCI trafiła do Rebeki Thomas za   Electrick Children  . Publiczność zdecydowała się nagrodzić 10 tys. dolarów komediodramat   Pół na pół   w reżyserii Jonathana Levine’a. Film opowiada prawdziwą historię scenarzysty Willa Reisera, który w młodym wieku dowiaduje się, że cierpi na raka kręgosłupa.    Międzynarodowy Festiwal Kina Niezależnego Off Plus Camera w Krakowie to impreza prezentująca i promująca polskie oraz zagraniczne produkcje kina niezależnego - obrazy autorskie, prekursorskie, nowoczesne, zaskakujące i bezkompromisowe.   ktom\mtom
NCS: ponad 300 mln złotych kary za opóżnienia na Stadionie Narodowym                                              PBG SA i Hydrobudowa otrzymały od Narodowego Centrum Sportu wezwanie do zapłaty 308,832 mln zł z tytułu kar umownych za opóźnienie w oddaniu do użytkowania Stadionu Narodowego. Według spółek roszczenie NCS jest bezzasadne. Na dzisiejszej sesji giełdowej trwa wyprzedaż akcji obu spólek.                    Narodowe Centrum Sportu nałożyło na PBG i jej spółkę zależną Hydrobudowę kary w wysokości jednej czwartej wynagrodzenia netto za wykonanie robót, czyli 308 mln i 832 tysiące złotych. Spółka ma 10 dni na zapłacenie kary od daty dostarczenie pisma. Stadion Narodowy budowało konsorcjum w składzie: Hydrobudowa Polska, PBG, Alpine  Bau Deutschland  AG, Alpine Bau GmbH i Alpine Construction. Budowę ukończono pół  roku po terminie.   "Bezzasadne roszczenia"         Budowali Stadion Narodowy. Bankrutują                                 Jedna z największych...                                                        czytaj dalej  »        Zarząd PBG odrzuca żądanie NSC nazywając je "całkowicie bezzasadnym roszczeniem". Spółka zapowiada wystąpienia na drogę sądową w tej sprawie. "W  konsekwencji spółka zamierza podjąć wszelkie możliwe kroki prawne,  łącznie z wystąpieniem na drogę sądową przeciwko zamawiającemu, mające  na celu ochronę interesu spółki" - deklaruje spółka.   Wyprzedaż na giełdzie   Roszczenia NSC to nie jedyne kłopoty z którymi muszą sobie radzić obie firmy. Na dzisiejszej sesji giełdowej inwestorzy pozbywają sią akcji PBG i Hydrobudowy. Walory PBG o godzinie 10.15 zostały przecenione o   51.26   proc. i kosztowały 7,13 zł, Hydrobudowy o   41.18 proc.   i za jej akcje płacono 0,20 zł.    W  poniedziałek PBG poinformowało, że główne spółki grupy PBG, Hydrobudowa i  Aprivia wnioskują o upadłość układową w celu ochrony pracowników,  wierzycieli i akcjonariuszy. Przewidziana jest redukcja zadłużenia o 31 proc.  w przypadku PBG i nawet o 56 proc. w przypadku Hydrobudowy. Możliwa jest  konwersja części długu na akcje po cenie 40 zł w przypadku PBG i 1 zł w  przypadku Hydrobudowy.
Z chińskiej tamy Xiaolangdi zaczęto spuszczać gigantyczne ilości zamulonej wody. Ten zwyczajny z technologicznego punktu widzenia fakt zaowocował zdumiewającymi zdjęciami.                    Cała operacja ma na celu oczyszczenie Żółtej Rzeki z mułu w prowincji Henan. W sumie każdego roku w ten sposób z biegiem rzeki spuszcza się 30 milionów ton szlamu.   Takie widowisko zdarza się tylko raz każdego roku, ale naprawdę warto na nie czekać, bo spektakl przypomina kataklizm apokaliptycznych rozmiarów. Jednak wszystko jest w rzeczywistości dokładnie zgraną w czasie, precyzyjną operacją.   390 milionów ton mułu   W ciągu kilkunastu ostatnich lat w ten sposób spuszczono z biegiem rzeki 390 milionów ton mułu.   Tama Xiaolangdi w Jiyuan mierzy 154 metry wysokości i ma szerokość 1317 metrów. Otwarto ją w 2000 roku po sześciu latach budowy. Cała inwestycja kosztowała 3,5 miliarda dolarów.  Dzięki tamie udaje się wygenerować około 5,1 terawatogodzin energii rocznie.
Asad: Żyjemy w stanie prawdziwej wojny                                              Prezydent Syrii Baszar el-Asad powiedział we wtorek podczas zaprzysiężenia nowego rządu, że jego kraj jest w stanie prawdziwej wojny i nakazał gabinetowi dostosowanie polityki do prowadzenia na wszystkich frontach walki do zwycięstwa - poinformowała agencja Sana.                    Asad poinstruował nowy gabinet, który powołał w sobotę dekretem, że wszelkie decyzje polityczne i działalność "wszystkich sektorów" mają być nakierowane na wygranie tej wojny". - Żyjemy w stanie prawdziwej wojny (...) w pełnym tego słowa znaczeniu - powiedział w swym wystąpieniu Asad.        Rosja dostarcza Syrii broń  i liczy na zakończenie konfliktu                                 Do końca 2012 roku R...                                                        czytaj dalej  »        Prezydent odrzucił też apele innych krajów, nawołujących go do ustąpienia ze stanowiska, mówiąc, że Zachód "zawsze zabiera i nigdy nic nie daje"   Nowe rozdanie   Nowy gabinet powstał po wyborach parlamentarnych z 7 maja, które według Asada miały utorować drogę reformom, lecz zostały zbojkotowane przez opozycję, domagającą się ustąpienia prezydenta.  Przebieg rewolty w Syrii jest coraz bardziej krwawy. Asad twierdzi jednak, że kontynuuje reformy, jednocześnie walcząc z rebeliantami, którymi - według niego - kierują bojownicy wspierani przez zagraniczne ośrodki.  Według Syryjskiego Obserwatorium Praw Człowieka od wybuchu powstania przeciw Asadowi zginęło już ponad 15 tys. ludzi.
 Kondolencje  od Clinton załatwiły sprawę. Zaopatrzenie dla NATO płynie przez Pakistan                                              Pakistanowi i USA udało się zakopać topór wojenny. Hillary Clinton w rozmowie z szefem pakistańskiego MSZ wyraziła  szczere kondolencje  za przypadkowy nalot sił NATO na pakistański posterunek graniczny. W zamian Pakistan w trybie natychmiastowym otworzył szlaki zaopatrzeniowe dla sił zachodnich w Afganistanie.                    Rozwiązanie sporu pomiędzy Islamabadem a Waszyngtonem ma duże znaczenie dla operacji NATO w Afganistanie. Od grudnia Pakistan nie zezwalał na transport zaopatrzenia dla sił zachodnich przez swoje terytorium. Tym samym odcięto dotychczas podstawową, najkrótszą i najtańszą trasę zaopatrzeniową dla sił ISAF. Stosowanie alternatywnych sposobów transportu ładunków do Afganistanu ksoztowało same USA 100 mln dolarów miesięcznie więcej.         Rosja wpuszcza NATO  do miasta Lenina                                 Kreml ostatecznie zg...                                                        czytaj dalej  »        Arteria znów drożna   Zamknięcie tras było reakcją Pakistanu na omyłkowy nalot lotnictwa NATO na pakistański posterunek graniczny. W grudniu 2011 roku od ostrzału z powietrza zginęło 24 żołnierzy. NATO wyraziło ubolewanie i po dochdozeniu oznajmiono, że doszło do pomyłki, ale to nie satysfakcjonowało Pakistanu, który domagał się oficjalnych przeprosin.  Spór znacząco pogorszył relacje pomiędzy USA i Pakistanem, które do tej pory utrzymywały poprawne relacje motywowane wspólnym interesem w postaci zwalczania ekstermistycznych pasztuńskich rebeliantów. Kolejne miesiące od grudnia były wypełnione dyplomatycznymi targami i przepychankami. Pakistan miał w ręku mocną kartę w postaci blokowanai tras zaopatrzeniowych i słabszego reagowania na działalność rebeliantów przy granicy z Afganistanem. Amerykanie grozili natomiast całkowitym wstrzymaniem pomocy finansowej dla Islamabadu, która idzie w miliardy dolarów rocznie.        Albo przeprosiny  albo nici z transportów                                 Zanim Pakistan rozwa...                                                        czytaj dalej  »        Ostatecznie we wtorek Departament Stanu podał, że doszło do przęłomu. Sekretarz Stanu Hillary Clinton miała zadzownić do swojego odpowiednika, szefa pakistańskiego MSZ Hina Rabbani Khara. W rozmowie Amerykanka miała złożyć "szczere kondolencje". W zamian Pakistańczyk miał oznajmić, że trasy zaopatrzyniowe zostają natychmiast otwarte. - Nadal nie będziemy pobierać opłat z tytułu tranzytu w imię wspólnego interesu zapewnienia bezpieczeństwa w Afganistanie - podał Departament Stanu.   Akcja i reakcja   Niemal natychmiat po ogłoszeniu decyzji o otwarciu tras zaopatrzeniowych Talibowie wystosowali oświadczenie, że wznowią ataki na konwoje ciężarówek wiozących ładunki dla NATO. Przez ostatnie miesiące rebelianci nie mieli odpowiednich celów, ale wcześniej do zasadzek na sznury cystern i tirów dochodziło regularnie.  Pakistan oznajmił natomiast, że ma teraz nadzieje na odbudowanie stosunków z USA i innymi krajami NATO, które zostały mocno nadwyrężone w ostatnich miesiącach.
 Unia federalna, albo euro nie przeżyje                                               W Brukseli rozpoczął się w czwartek dziewiętnasty antykryzysowy szczyt Unii Europejskiej. Jego celem jest dalszy postęp integracji europejskiej i ratowanie wspólnej waluty.                    Głównym tematem pierwszego dnia szczytu jest głęboka naprawa unii walutowej. Kryzys ujawnił bowiem, że przy jej tworzeniu kilkanaście lat temu zabrakło decyzji o zacieśnianiu polityk budżetowych. Podstawą ma być raport przewodniczącego Rady Europejskiej Hermana Van Rompuya na temat "wizji przyszłej Unii walutowej i gospodarczej", który zawiera zmiany określane przez dyplomatów jako "więcej niż rewolucyjne".         Szczyt o finansach UE. Tusk poczeka na szczegóły                                 Premier Donald Tusk ...                                                        czytaj dalej  »        Postulaty Van Rompuya   Propozycje przewodniczącego Rady Europejskiej to: najpilniejsza i niewymagająca zmiany traktatu unia bankowa, czyli reforma europejskiego systemu bankowego, wzmocnienie kontroli nad budżetami narodowymi państw euro, z czym wiązałoby się przekazanie narodowych kompetencji na poziom eurolandu, a nawet utworzenie europejskiego "resortu finansowego", który decydowałby, czy kraj może się zadłużyć ponad uzgodniony limit. Van Rompuya postuluje także wzmocnienie koordynacji polityk budżetowych, np. w takich dziedzinach jak podatki.               To bardzo ważny szczyt z punktu widzenia przyszłości Europy            Donald Tusk           Federaliści są na "tak"   Pomysły Van Rompuya z wielkim entuzjazmem przyjęli unijni zwolennicy federacji. - Albo będzie unia federalna, albo euro nie przeżyje - zaapelowali w czwartek federaliści z Grupy Spinellego, w tym były premier Belgii, lider liberałów Guy Verhofstadt oraz były premier Włoch Romano Prodi. Postulują wdrożenie wszystkich pomysłów Van Rompuya i dodatkowo rozwiązań instytucjonalnych: rządu eurolandu w ramach Komisji Europejskiej i wydzielenie z PE zgromadzenia parlamentarnego strefy euro.     W liście do europejskich przywódców Van Rompuy zastrzegł, że nie oczekuje zakończenia prac nad wzmocnieniem eurolandu podczas szczytu. Chce za to, by podjęto decyzję w sprawie ich kontynuowania. Uprzedził, że realizacja niektórych elementów może wymagać zmian w traktatach UE.          Merkel nie obejrzy meczu, bo jej przegłosują obligacje                                  - W  brukselskich ku...                                                        czytaj dalej  »        Brak porozumienia   Niemieckie źródła powiedziały jeszcze przed szczytem, że nie należy spodziewać się decyzji ws. organizacji tzw. Konwentu, odpowiedzialnego za przygotowanie reform. Chcą natomiast przyjęcia tzw. mapy drogowej z konkretnymi datami przyjmowania kolejnych kroków w kierunku unii politycznej.  Różnice zdań, zwłaszcza między Paryżem a Berlinem, w kwestii tego, jak unia polityczna i gospodarcza miałaby wyglądać, są jednak ogromne. Bez "solidarności finansowej" Paryż nie zgadza się na oddanie kompetencji budżetowych Brukseli, czego domaga się Berlin. Niemcy uznają to za warunek wstępny do rozpoczęcia dyskusji o wspólnym długu. Kanclerz Angela Merkel miała z kolei oświadczyć we wtorek, że "póki żyje" nie będzie pełnego uwspólnotowienia długów.  Największe szanse na postęp ma reforma systemu bankowego. Szef Komisji Europejskiej Jose Manuel Barroso zapowiada konkretną propozycję legislacyjną w tej sprawie już jesienią. Celem tzw. unii bankowej jest uchronienie w przyszłości podatników przed kosztami działań nieodpowiedzialnych bankierów m.in. poprzez stworzenie funduszu ratunkowego, na który składałyby się same banki. Ale budowa unii bankowej, jak zaproponował Van Rompuy i jak chcą Niemcy, ma zacząć się od silnego wspólnego nadzoru bankowego przynajmniej nad największymi bankami. Tę rolę miałby pełnić EBC. Kolejny element to wspólny system gwarancji depozytów dla obywateli, tu jednak nie ma na razie zgody Berlina.         Małżeńska kłótnia  Berlina  i Paryża chwilowo zawieszona?                                 Francois Hollande i ...                                                        czytaj dalej  »        Główny problem do rozstrzygnięcia to udział państw spoza euro. Van Rompuy i Barroso chcą, by unia bankowa obejmowała wszystkich 27 członków UE, zważywszy na potrzebę zachowania jedności wewnętrznego rynku usług finansowych. Kraje spoza euro mają mieć prawo do odstępstw w niektórych obszarach.  Polska - jak potwierdził w czwartek Tusk - nie będzie się sprzeciwiać tworzeniu unii bankowej, ale o ewentualnym przystąpieniu zdecyduje później, biorąc pod uwagę, czy jest to zgodne z polskim interesem.    W piątek - taktyka "pilnych kroków"   Piątkowy szczyt przywódcy poświęcą decyzjom mającym uspokoić rynki finansowe w Hiszpanii i Włoszech. Premier Włoch Mario Monti dramatycznie apeluje o wykup włoskich obligacji przez fundusz ratunkowy EFSF, by obniżyć koszty obsługi włoskiego długu.
Portugalia na pokładzie                                               Wstali skoro świt i pojechali. Portugalczycy opuścili swoją bazę w Opalenicy i zmierzają już do Doniecka, gdzie w środę wieczorem rozegrają mecz z Hiszpanami - pierwszy półfinał Euro 2012. Drugi, w którym zagrają Niemcy z Włochami, odbędzie się w czwartek w Warszawie.
W swoich partiach nie należą do najbogatszych. O niektórych można by powiedzieć, że nic nie mają. Mowa o liderach czterech najważniejszych partii w polskim parlamencie - Donaldzie Tusku, Waldemarze Pawlaku, Leszku Millerze i Jarosławie Kaczyńskim.                    W sejmowych ławach to oni rozgrywają najważniejsze pojedynki. Pod względem finansowym liderom PO, PiS, SLD czy PSL jest jednak daleko do tych, którzy zarabiają najwięcej. - Pewnie dlatego, że liderzy oddali się polityce w całości - ocenia Jacek Protasiewicz z PO.                            Polityczna bieda? Ile zarabiają najważniejsi politycy                                 Po zeszłotygodniowej...                                                        czytaj dalej  »         Za mało - źle. Za dużo - też niedobrze   Leszek Miller uważa, że uprawianie polityki wcale nie jest szczególnie opłacalnym zajęciem. - Dlatego, że o wiele więcej zarabia się zwłaszcza w sektorze finansowym, ale także w showbiznesie - wymienia przewodniczący Sojuszu.   Jacek Płochocień z magazynu "Forbes" tłumaczy, że społeczeństwu zapewne nie podobałoby się, gdyby liderzy partii byli bardzo majętni. Ale też niedobrze by było, gdyby byli jacyś wyjątkowo biedni, zaznacza.   Premier w kryzysie bogatszy od Polaka   Premier Donald Tusk do biednych więc nie należy. Każdego miesiąca, z tytułu sprawowanej funkcji, wpływa na jego konto ok. 13 tys. zł. Do tego ponad 2 tys. poselskiej diety.                           Ministrowie rządu Tuska mają w sumie 10 mln zł długów                                 Ministrowie nowego r...                                                        czytaj dalej  »        Z ostatniego oświadczenia majątkowego Donalda Tuska wynika, że jest z żoną współwłaścicielem dwóch mieszkań kupionych na kredyt o łącznej wartości ok. 800 tys. zł, pięcioletniego samochodu i działki letniskowej kosztującej ok. 150 tys. zł. W porównaniu ze wcześniejszym rozliczeniem premiera niemal nic się nie zmieniło.  Szef polskiego rządu wypada jednak dość skromnie w porównaniu z premierem pogrążonej w kryzysie Grecji, bo tam premier zarabia 30 tys. zł.   Waldemar Pawlak, według złożonego oświadczenia, nie ma na własność mieszkania. Ma za to dwa samochody. Wicepremier posiada także gospodarstwo rolne o powierzchni 27 ha. W porównaniu z poprzednim oświadczeniem szef ludowców wręcz zubożał.                Kowalski zarabia 3568 zł                                 Przeciętne wynagrodz...                                                        czytaj dalej  »         Biedny jak Jarosław Kaczyński   Leszek Miller, już jako emeryt, otrzymuje co miesiąc wypłatę w wys. 3,5 tys. zł. - Nie mogę się skarżyć, bo większość Polaków ma jeszcze niższą emeryturę - wyznał lider SLD. Faktycznie Miller skarżyć się nie może, bo do wspomnianej kwoty należy jeszcze doliczyć blisko 10 tys. zł. poselskiej pensji. Oprócz tego szef Sojuszu ma jeszcze dom i mieszkanie o łącznej wartości ok. 2 mln. zł i nowy samochód.   O najważniejszej osobie polskiej opozycji - Jarosławie Kaczyńskim - można by powiedzieć, że nie ma nic. Udział w rodzinnym domu sprzedał za 200 tys. zł. Były premier nie posiada więc ani mieszkania, ani samochodu. - Kieruje się chyba zasadą: bądź oszczędny, żebyś mógł być hojnym - zgaduje Tadeusz Cymański z SP.
Szejkowie wyrzucili Maradonę                                              I tak wytrzymał długo? Po ponad roku pracy słynny Diego Maradona został zwolniony z dubajskiego klubu Al-Wasl.  Boski Diego  po raz kolejny potwierdza stare piłkarskie porzekadło, że wybitny piłkarz rzadko zostaje równie dobrym trenerem.                    51-letni Maradona, mistrz świata z 1986 roku, przeprowadził się do Zjednoczonych Emiratów Arabskich w maju 2011 roku.  Nie udało mu się doprowadzić Al-Wasl do mistrzostwa kraju - sezon zakończył na ósmym miejscu. Zarząd dalej go wspierał, ale w czerwcu został wymieniony. Nowi sternicy klubu nie byli już tak przychylni Argentyńczykowi i we wtorek ogłosili, że kontrakt został rozwiązany.                            Jeśli 300 Greków zatrzymało 10 tys. Persów... . Maradona wieszczy                                 W wieczornym ćwierćf...                                                        czytaj dalej  »         Nie dla niego?   Diego Armando Maradona jest razem z Brazylijczykiem Pele uważany za najlepszego piłkarza w historii. Jego kariera trenerska to jednak pasmo porażek.  Zaczął w 1994 roku na zapleczu argentyńskiej ekstraklasy, ale z Corrientes zajął 12. miejsce. Rok później, w Racingu i już najwyższej klasie rozgrywkowej, był trzynasty.  W 2008 roku objął reprezentację. Wyleciał po porażce 0:4 z Niemcami w ćwierćfinale mundialu w RPA dwa lata temu.
S jak spalony, W jak wolny - czyli futbol według Natalii                                              - Zawodnik z danej drużyny podaje piłkę do swojego napastnika, ten napastnik nie może być wysunięty dalej niż dwóch obrońców drużyny przeciwnej. Mam nadzieje, że wyszło i teraz wszystkie kobiety zrozumieją co to jest spalony - tłumaczy Natalia Siwiec. Mamy nadzieję, że wyczerpująco.
Cwany lis czy biały miś? Wiele twarzy Jacka Kurskiego                                               Grał ballady u Moniki Olejnik, jeździł w kolumnie CBA i pogrążył w kampanii wybroczej Donalda Tuska. Jaki naprawdę jest europoseł Jacek Kurski? Reporterka  Czarno na białym  odwiedza parlamenatarzystę w domu.                     Jacek Kurski znany jest z wielu rzeczy. Z licznych mandatów i łamania przepisów drogowych, z nieobecności na posiedzeniach komisji czy przegranych procesów sądowych. Ale, jak sam uważa, jest po prostu najbardziej prześladowanym politykiem w Polsce.  "Sławę" przeniosły mu drogowe wykroczenia. Polityk był karany mandatami za przekroczenie prędkości, nieprzepisowe wyprzedzanie, podczepianie się do konwoju, a ostatnio złamał zakaz wyjazdu i zaparkował w niedozwolonym miejscu - na trawniku przed siedzibą Komendy Głównej Policji.  Znany jest też z przegranych procesów. Jeden z nich dotyczył oskarżeń pod adresem Donalda Tuska o nielegalne finansowanie kampanii bilboardowej. Inny - przegrany z "Gazetą Wyborczą", zakończył się licytacją jego samochodu.   "Dziadek z Wehrmachtu" pogrąża     Niczego nie wiem na pewno. Poważne źródła na Pomorzu mówią, że dziadek Tuska zgłosił się na ochotnika do Wehrmachtu. Na Pomorzu zdarzało się często wcielanie do Wehrmachtu, ale siłą. Cokolwiek było z jego dziadkiem nie winię za to Donalda Tuska. Winię go jedynie za tolerowanie plotek na ten temat. Powinien albo zaprzeczyć, albo potwierdzić, a nie milczeć. To już nie jest jego prywatna sprawa. Tusk nie kandyduje na prezydenta Sopotu, tylko prezydenta Polski.    Jacek Kurski w wywiadzie dla "Angory", 16.10.2005    Największą "bombę" odpalił jednak w kampanii prezydenckiej z 2005 roku po tym, jak w wywiadzie dla Katarzyny Pastuszko wspomniał o dziadku Donalda Tuska, który miał na ochotnika wstąpić do Wehrmachtu. Wypowiedź wywołała burzę i to po obu stronach politycznej barykady.  Mówiono, że pogrąży Tuska w kampanii, chociaż słowa okazały się nieprawdziwe. Kurski odpokutował zresztą za to - został na jakiś czas wykluczony z PiS, do którego wówczas należał.  Sam mówi jednak o sobie, że jest po prostu prześladowany, a ludzie po latach wypominają mu różne "drobiazgi". Tymczasem, jako europoseł, ciężko pracuje, krążąc między Polską a Brukselą.  Emigrację wybrała też jego żona - Monika Kurska, która niegdyś pracowała w Agencji Rozwoju Pomorza. Po urlopie wychowawczym nie wróciła do pracy i przeniosła się do Brukseli.  Kurski zapewnia, że gdyby miał się porównać do jakiegoś zwierzęcia, byłby to... mały, biały miś.
 Wolimy ubierać aktorów, nie gwiazdy                                               Fartuszek Judy Garland z  Czarnoksiężnika z krainy Oz , sukienka zrobiona z zasłony, którą Vivien Leigh nosiła w  Przeminęło z wiatrem , garnitury i meloniki, rozsławione przez Charlie Chaplina w niemych filmach, a także obcisły strój Spidermana - to część kultowych kostiumów filmowych z ponad 100, które  zagrały  w Hollywood w latach 1912-2012. To pierwsza taka wystawa w historii, bo większość z tych ubrań, nigdy nie była prezentowane publicznie.                    To najbardziej oczekiwana wystawa w tym roku, nie tylko dla fanów mody, ale i filmu. Bo jest przełomowa - jeszcze nigdy wcześniej nie zgromadzono w jednym miejscu aż tyle najbardziej kultowych kostiumów z najsłynniejszych filmów, które powstały w Hollywood przez ostatnie 100 lat.                 - Większość z tych ubrań nigdy nie opuściło prywatnych zbiorów i archiwów studiów filmowych. Teraz pierwszy raz będzie można im się przyjrzeć z bliska - zapewnia Deborah Nadoolman Landis, kurator wystawy  Hollywood Costume  w londyńskim Victoria &amp; Albert Museum.    Wśród ponad 100 kostiumów, które nosili najbardziej znani i niezapomniani bohaterowie filmowi z lat 1912-2012, znajdą się m.in. te noszone przez Charliego Chaplina w czasach Złotej Ery Hollywood aż po bohaterów  Avatara . Będzie można zobaczyć niebieski fartuszek Judy Garland z  Czarnoksiężnika z krainy Oz , zieloną suknię, którą Scarlett z  Przeminęło z wiatrem  uszyła sobie z zasłony, a także czarną suknię projektu Givenchy dla Audrey Hepburn uwiecznioną w  Śniadaniu u Tiffany'ego .    Nie zabraknie też męskich strojów Harrisona Forda z  Poszukiwaczy Zaginionej Arki , Roberta de Niro z  Taksówkarza , Brada Pitta z  Podziemnego kręgu  i Johnny'ego Deppa z  Piratów z Karaibów . Reprezentowane będą też kreacje z długiej listy filmowych biografii głów królewskich - od  Elizabeth  z Cate Blanchett do  Marie Antoinette  z Kirsten Dunst.                   Nie założę tego, bo nie noszę żółtego     Hollywood Costume  pokaże nie tylko gotowe dzieła, ale także cały proces ich projektowania od momentu napisania scenariusza do przeniesienia na ekran, będzie również analizować współpracę projektantów z aktorami.    - Bardziej komfortowa jest dla nas praca z aktorami, którzy są zainteresowani rozwojem swoich postaci, niż z gwiazdami. Tylko te drugie potrafią wypowiadać takie perełki, jak:  Nie założę tego, bo nie noszę żółtego  - opowiada Ann Roth, autorka kostiumów m.in. do  Utalentowanego pana Ripley  i  Nocnego kowboja , laureatka Oscara.    Roth wychwala Meryl Streep. - Współpraca z nią jest doskonała. Możemy stać w przymierzalni i przez godzinę mierzyć 14 par kolczyków, buty z obcasami, buty bez obcasów, nanosić poprawki krawieckie przy sukni, układać fryzurę i robić notatki. Ona jest spocona i zmęczona, ale cały czas kontroluje sytuację w lustrach, które stoją wokół niej - mówi z podziwem o potrójnej laureatce Oscara.      Kostiumy na londyńskiej ekspozycji pokazywane będą nie tylko na manekinach, V &amp; A wykorzysta fragmenty filmów zmontowane tak, by pokazać ubrania w ich oryginalnym kontekście. Będą wyświetlane wywiady z czołowymi projektantami kostiumów w Hollywood (np. Edith Head i Sandy Powell), a także reżyserami (Martin Scorsese) i aktorami (Meryl Streep), by wyjaśnić jaką rolę kostiumy odgrywają w tworzeniu postaci.    - Kiedy postać i film rozpalą wyobraźnię publiczności kostiumy mogą wykreować światowe trendy mody i mieć wpływ na światową kulturę. Wystawa udowodni, że to w kinie rodzą się ikony - zachęca do obejrzenia  Hollywood Costume  jej kuratorka.    Ekspozycja potrwa od 20 października do 27 stycznia 2013 roku.   am/fac
B. wiceszef BOR zostanie oskarżony. O brak dobrej ochrony w Smoleńsku                                              W poniedziałek prokuratura skieruje do sądu akt oskarżenia przeciwko generałowi Pawłowi Bielawnemu, zdymisjonowanemu wiceszefowi Biura Ochrony Rządu – dowiedział się portal tvn24.pl. Bielawny ma odpowiadać m.in. za niedopełnienie obowiązków przy ochronie tragicznie zmarłego Lecha Kaczyńskiego i Donalda Tuska podczas wizyt w Smoleńsku i Katyniu w kwietniu 2010 r. Prokuratura umorzy też śledztwo w sprawie fałszowania dokumentów w BOR w związku z tymi wizytami.                    O  akcie oskarżenia Prokuratura Okręgowa Warszawa-Praga poinformuje w poniedziałek na konferencji prasowej – ustalił tvn24.pl z  kręgów zbliżonych do Prokuratury Generalnej. Andrzej Seremet został o tym poinformowany pod  koniec tygodnia przez praskich prokuratorów. Rzecznik Prokuratora Generalnego nie chce jednak o tym rozmawiać. - Proszę pytać prokuratorów z  warszawskiej Pragi - ucina Mateusz Martyniuk.           Sprawa nadzoru Millera nad BOR ws. Smoleńska wyłączona                                 Wątek dotyczący nadz...                                                        czytaj dalej  »                       Czas decyzji         W  poniedziałek minie 14 dni od momentu zamknięcia śledztwa przeciwko generałowi Bielawnemu. Zgodnie z procedurą to ostatni dzień na podjęcie  tzw. decyzji merytorycznej - umorzenia śledztwa, bądź skierowania do  sądu oskarżenia.  - Decyzja zapadnie w poniedziałek i wtedy ją ogłosimy - mówi tvn24.pl Renata Mazur, rzecznik Prokuratury Okręgowej na warszawskiej  Pradze.             Nawet do 5 lat więzienia        Z naszych informacji wynika, że prokuratorzy zdecydowali się już na skierowanie sprawy do sądu. Chcą by gen. Bielawny odpowiedział za brak należytej ochrony wizyt premiera 7 i prezydenta 10 kwietnia w Smoleńsku i  Katyniu.   Szczegóły i argumenty prokuratury tvn24.pl ujawnił w lutym.   Zdaniem  prokuratury, główny błąd BOR pod nadzorem generała to brak zadbania o  bezpieczeństwo państwowych VIP-ów na lotnisku Siewiernyj. Za to  Bielawnemu może grozić do 3 lat więzienia.  Bielawny odpowie także za "poświadczenia nieprawdy w dokumencie".  Prokuratura odmawia na razie podania szczegółów. Jeżeli sąd uzna go za  to winnym, to były wiceszef BOR może zostać skazany nawet na 5 lat  pozbawienia wolności.             Doradca wojewody            Koniec śledztwa ws. BOR. Będzie akt oskarżenia?                                   Warszawska prokuratu...                                                        czytaj dalej  »                       45-letni gen. Bielawny jako wiceszef BOR był odpowiedzialny za działania związane z ochroną najważniejszych osób w państwie i delegacji  zagranicznych przebywających na terenie Polski. Służbę rozpoczął w 1991  r.  Przeszedł przez wszystkie szczeble w ochronie osobistej od  funkcjonariusza ochrony do szefa ochrony prezydenta. Bielawny został zdymisjonowany w lutym, tuż po ogłoszeniu zarzutów dla niego. W kwietniu  tvn24.pl ujawnił, że Jerzy Miller, obecnie wojewoda małopolski  zatrudnił podejrzanego generała jako swojego doradcę ds. Euro 2012.    Miller  jako szef MSWiA, wielokrotnie wypowiadał się pozytywnie o działaniach BOR podczas planowania i zabezpieczania wizyt prezydenta i premiera w  Rosji. Komisja badająca przyczyny katastrofy smoleńskiej pod  przewodnictwem Millera w końcowym raporcie stwierdziła kategorycznie, że  działania BOR nie miały wpływu na tragedię.             Brak dowodów na fałszowanie dokumentów             Prokuratura  Okręgowa Warszawa-Praga prowadzi jeszcze dwa inne śledztwa dotyczące działań BOR w trakcie wizyt premiera i prezydenta w Smoleńsku    .                             Śledztwo ws. organizacji lotów do Smoleńska przedłużone                                  Śledztwo smoleńskie ...                                                        czytaj dalej  »          Pierwsze miało wyjaśnić czy po 10 kwietnia 2010 roku w BOR fałszowano  dokumentację dotyczącą zabezpieczenia premiera i prezydenta. Ta sprawa  zostanie umorzona – dowiedział się tvn24.pl. Nie potwierdziły się zeznania świadków, którzy mówili o takiej  ewentualności.                                  Drugie  śledztwo prowadzone jest z zawiadomienia Antoniego Macierewicza. Poseł PiS stwierdził, że Jerzy Miller jako szef MSWiA nie dopełnił  obowiązku właściwego nadzoru nad działaniami BOR w zakresie  przygotowania delegacji z prezydentem, wicemarszałkami obu izb, całym  dowództwem WP oraz szefami najważniejszych urzędów państwowych. To śledztwo wciąż się będzie toczyć.           Do końca czerwca   Zaś do końca czerwca praska  prokuratura ma zakończyć postępowanie w sprawie organizacji wizyt  Donalda Tuska i Lecha Kaczyńskiego w Smoleńsku i Katyniu. W tej sprawie  chodzi o wyjaśnienie, czy swoich obowiązków nie dopełnili cywilni urzędnicy i funkcjonariusze publiczni kancelarii prezydenta,  premiera, MSZ, MON oraz polskiej ambasady w Moskwie i BOR.
Polański nakręci thriller o wielkiej aferze z XIX wieku                                              Roman Polański jeszcze w tym roku rozpocznie zdjęcia do politycznego thrillera opowiadającego głośną historię Alfreda Dreyfusa, francuskiego oficera niesłusznie oskarżonego o szpiegostwo na rzecz Niemiec - donosi  The Hollywood Reporter . Reżyser właśnie organizuje castingi w Paryżu.                    Wydarzenia, o których opowie twórca „Pianisty”, miały miejsce w końcu XIX wieku i doprowadziły do politycznego kryzysu we Francji. Do dziś „sprawa Dreyfusa” to jedna z najgłośniejszych politycznych afer w historii i zarazem jedną z największych pomyłek sądowych. Ta opowieść mogła równie dobrze służyć za kanwę kostiumowego dramatu, co szpiegowskiego thrillera, na który zdecydował się Polański.                           Polański bez tajemnic. O getcie, pracy w USA, areszcie w Gstaad                                 Szczery do bólu, bo ...                                                        czytaj dalej  »        Jego zdaniem „sprawę Dreyfusa” można bez trudu odnieść do współczesności. „Teraz także oglądamy stary jak świat spektakl polowania czarownice, czyli na mniejszości, paranoję bezpieczeństwa, tajne trybunały wojskowe, agencje wywiadowcze pozbawione kontroli, rządy tuszujące to wszystko i fanatyczne media” - powiedział reżyser.     Polański jak Dreyfus?   Polański wyznał, że bardzo długo czekał na to, by nakręcić film o historii Alfreda Dreyfusa. Nie wiadomo jeszcze, kto zagra główną rolę - właśnie trwają w Paryżu castingi.    Afera Dreyfusa wstrząsnęła politycznym życiem Francji końca XIX wieku. W 1894 r. francuski oficer żydowskiego pochodzenia, Alfred Dreyfus został oskarżony o rzekomą zdradę na rzecz Niemiec. Koronnym dowodem na to miał być rękopis pisma do ambasady niemieckiej przypisywany Dreyfusowi i przysięga jednego świadka oskarżenia.    Oficera skazano na dożywocie w obozie w południowoamerykańskiej Gujanie. Minęło 12 lat nim po wielu rewizjach Dreyfus został oczyszczony z zarzutów i przyznano się do błędu - obciążające go dokumenty zostały bowiem spreparowane.    Już pojawiły się sugestie, że zainteresowanie Polańskiego sprawą Dreyfusa może wynikać z osobistych przeżyć reżysera, w 1978 roku oskarżonego o zgwałcenie 13-letniej Samanthy Gailey.          Festiwal pełen premier i debiutów                                 Rusza 37. festiwal p...                                                        czytaj dalej  »        Jak wynika z głośnego dokumentu Mariny Zenovich  Roman Polański. Ścigany i pożądany , polski reżyser również nie miał szans na uczciwy proces - prowadzący sprawę sędzia Laurence Rittenband, nie zamierzał respektować prawa. Znany z procesów gwiazd, m.in. rozwodu Elvisa Presleya z Priscillą, procesu o morderstwo popełnione przez syna Marlona Brando, sam był gwiazdą. Dostał sprawę Polańskiego na własne życzenie i zamierzał dzięki niej ugruntować swoją pozycję. Odgrażał się też publicznie, że „usadzi tego Polaczka”.    Jednak przed ogłoszeniem wyroku, Polański uciekł do Paryża. Do dziś twierdzi, że jego proces był nierzetelny i otrzymałby wyrok nieadekwatny do winy, a sąd amerykański mimo zawartej ugody pomiędzy nim a Samanthą, wciąż odrzuca wniosek reżysera o umorzenie sprawy. Ciąg dalszy „sprawy Polańskiego” śledziliśmy gdy przed 3 laty reżyser został zatrzymany i uwięziony w Szwajcarii, na podstawie amerykańskiego nakazu aresztowania.     Wielki blamaż francuskiego sądownictwa         Spowiedź Polańskiego w maju w Polsce                                 - Ona była podwójną ...                                                        czytaj dalej  »        Sprawa Dreyfusa jest uważana za jedną z najbardziej sensacyjnych afer politycznych w historii i za ogromną pomyłkę sądownictwa. Dość szybko zwierzchnik Dreyfusa, pułkownik Georges Picquart, zaczął zdawać sobie sprawę, że prawdziwy zdrajca był wciąż na wolności. Odkrył, że obciążające Dreyfusa pismo do ambasady niemieckiej okazało się dziełem pewnego majora. Generałowie, którym wyjawił odkrycie, kazali mu jednak zachować to w sekrecie.    Jego wysiłki, by udowodnić tę teorię, sprawiły, że niebawem sam został wrobiony w zbrodnie, których nie popełnił i skazany. Afera Dreyfusa podzieliła Francję na „dreyfusistów” i „antydreyfusistów”. Spór był wyjątkowo gwałtowny, gdyż dotyczył wielu wysoce kontrowersyjnych kwestii w zaognionym klimacie politycznym Francji. Duże znaczenie miały również antysemickie nastroje w wielu grupach społecznych. W sprawę zaangażował się wybitny francuski pisarz Emil Zola, który również poniósł klęskę, próbując dowieść niewinności Dreyfusa, i został zmuszony do wyjazdu z Francji.    Dreyfus został ułaskawiony w 1899 roku, czyli dopiero po 12 latach i przywrócony do armii – w okresie I wojny światowej został nawet awansowany do stopnia pułkownika i otrzymał Legię Honorową.    Afera miała jednak bardzo istotne skutki dla życia politycznego Francji - w 1905 roku weszły w życie uregulowania dotyczące rozdzielenia Kościoła od państwa, zaś armia została poddana cywilnej kontroli.    Drobiazgowo sprawę Dreyfusa sportretował i zanalizował Marcel Proust w swojej powieści  W poszukiwaniu straconego czasu . Jest ona też jednym z wątków powieści Umberto Eco  Cmentarz w Pradze .   kob//gak/k
 Policyjna  aplikacja na smartphone'y ma pomóc                                              Policja w Toronto udostępniła specjalną aplikację na smartphone'y. Zdjęcia i filmy z miejsca przestępstwa można od razu przesłać policji. To pierwsza tego typu aplikacja w Kanadzie.                    Jak wynika z komunikatu prasowego, można zaalarmować policję w czasie rzeczywistym, wysyłając zdjęcie, nagranie (do 1 min.), mail czy SMS.         Zastrzelił nastolatka. Wyszedł za kaucją                                 George Zimmerman, os...                                                        czytaj dalej  »        Szybko i anonimowo   Policja zachęca do korzystania z nowej możliwości nie tylko w przypadku groźnych przestępstw. Co ważne, aplikacja umożliwia anonimowe zgłaszanie danych. Policja ma możliwość identyfikacji numeru telefonu, z którego informacja została wysłana, jednak zgłoszenie traktowane jest jak anonimowe.  Nowa aplikacja zawiera też przycisk na ekranie, który pozwala połączyć się telefonicznie z Crime Stoppers, czyli stworzonym 28 lat temu programem anonimowego zgłaszania policji sygnałów o przestępstwach. W ubiegłym roku przekazano ok. 9,5 tys. zgłoszeń.   To działa        Nie widać śladów pobicia. Nagranie przeczy zabójcy?                                 Zwrot w sprawie śmie...                                                        czytaj dalej  »        Z danych policji wynika, że obecnie prawie 40 proc. informacji, które docierają na temat przestępstw, jest przesyłanych przez internet. Również tu zgłoszenia są anonimowe, a internetowy formularz zawiera zastrzeżenie, by nie wpisywać żadnych danych osobowych zgłaszającego, o ile się chce pozostać niezidentyfikowanym, nie zachowywać wypełnionego formularza w pamięci komputera, ani nie drukować. Istnieje też możliwość wysłania do Crime Stoppers SMS z informacją o widzianym przestępstwie.  Opracowana przez firmę z Toronto nowa aplikacja zawiera też listę i zdjęcia najbardziej poszukiwanych przestępców oraz dostarcza bazującą na GPS informację o najbliższym posterunku policji. W ciągu pierwszego dnia funkcjonowania nowa aplikacja została ściągnięta 5 tys. razy.
 Więcej we mnie jest lęku                                               Aktor i reżyser Jerzy Stuhr kończy 65 lat. Jubilat podczas uroczystości we wtorek w Teatrze Ludowym w Nowej Hucie mówił, że dotychczasowe dokonania nie przekładają się u niego na  stan podwyższonej akceptacji samego siebie , a artystyczne zmagania zawsze  wiążą się z niepokojem .  Wszyscy Pana po prostu bardzo kochamy  - napisał w osobistym liście do jubilata premier Donald Tusk.                    Jerzy Stuhr został przywitany przez zgromadzonych w teatrze owacją na stojąco. Prezydent Krakowa Jacek Majchrowski wręczył aktorowi odznakę  Honoris gratia , przyznawaną za zasługi dla Krakowa. - To także dzięki Panu to miasto jest sławne - mówił prezydent. Aktor odpowiedział, że gdziekolwiek na świecie występuje, zawsze zastanawia się, jak zostanie to odebrane w Krakowie, w którym się urodził, wykształcił i od tylu lat mieszka. - Wiedziałem, że tutaj miałem zawsze najwyżej postawioną poprzeczkę - artystycznie, edukacyjnie i tak, żeby trzymać klasę - powiedział Stuhr.     Wszyscy Pana po prostu bardzo kochamy    Donald Tusk       Osobisty list od premiera   Gratulacje dla jubilata nadesłała m.in. marszałek Sejmu Ewa Kopacz, minister kultury Bogdan Zdrojewski, a premier napisał odręcznie osobisty list.  Wszyscy Pana po prostu bardzo kochamy  - napisał Donald Tusk. Poseł i aktor Jerzy Fedorowicz przekazał jubilatowi zdjęcie boksera Artura Szpilki i wymógł obietnicę, że za dwa lata Jerzy Stuhr przyjmie zaproszenie na walkę bokserską o mistrzostwo świata. - Kategoria wagowa nie ta - zauważył jubilat, ale się zgodził.                 Mam wewnętrzny spokój w sobie                                  - Mam jakiś taki wew...                                                        czytaj dalej  »        - To wspaniałe, że chociaż na całe lata porwał Cię film i wielki świat, swój piękny jubileusz świętujesz jak przystało teatralnie i po krakowsku czyli uroczystym benefisem - mówił, przekazując życzenia od zespołu Starego Teatru, dyrektor tej sceny Mikołaj Grabowski.    - Twój dorobek artystyczny, którego skala jest rozpięta pomiędzy przeraźliwą wizją nieusuwalnego, metafizycznego zła  Biesów  Dostojewskiego, a baśniową krainą  Shreka , swoją różnorodnością może przyprawić o zawrót głowy - dodał Grabowski przypominając, że właśnie w Starym Teatrze powstały legendarne kreacje aktorskie jubilata m.in. w  Kontrabasiście .     Drogi Jerzy, jeśli kiedyś zobaczysz taki długi, ciemny tunel to nie idź w stronę światła    Andrzej Matyja, Prezes Okręgowej Rady Lekarskiej w Krakowie      Życzenia i prezenty jubilat otrzymał też od artystów Teatru im. Słowackiego, Teatru STU, od Związku Artystów Scen Polskich, władz i studentów Państwowej Wyższej Szkoły Teatralnej w Krakowie i jej oddziału zamiejscowego w Bytomiu oraz władz tego miasta.      Jeśli zobaczysz ciemny tunel, nie idź w stronę światła    Wszyscy życzyli aktorowi, który w ostatnich tygodniach wygrał walkę z chorobą nowotworową, zdrowia. Prezes Okręgowej Rady Lekarskiej w Krakowie Andrzej Matyja mówił, że Jerzy Stuhr  dla środowiska lekarskiego jest postacią kultową - lubianą, kochaną uwielbianą , a w ostatnim czasie poddał lekarzy, którzy mają się zająć jego zdrowiem, kolejnemu testowi. - Nerwów z mojego powodu mieliście dużo - mówił aktor i dodał, że to od lekarzy zależy los kolejnych jubileuszy. Kończąc odczytywanie uroczystego adresu Matyja przywołał słowa osła ze Shreka:  Drogi Jerzy, jeśli kiedyś zobaczysz taki długi, ciemny tunel to nie idź w stronę światła .                             Najpiękniejsza puenta: Muszę iść na próbę, bo jutro będę grał                                  Polska trzyma za nie...                                                        czytaj dalej  »        Aktor dziękując mówił, że w każdym adresie były słowa, które zwracają mu uwagę na to, czego dokonał. - Tylko, że to się w ogóle nie przekłada na stan podwyższonej akceptacji samego siebie - mówił Jerzy Stuhr. - Artystyczne zmagania zawsze wiążą się z niepokojem. Zawsze, kiedy przychodzą nagrody, uznanie, to ty już jesteś troszkę gdzieś indziej, jakby przed tymi wszystkimi nagrodami i znowu się niepokoisz. Znów w tobie jest pełno lęku, czy to, co teraz zaproponujesz ludziom będzie przez nich zaakceptowane - mówił Stuhr.    - Ludzie, tak jak entuzjastycznie Cię przyjmują, tak - sam już tego doświadczyłem - mogą Cię odtrącić i twoją myśl, którą chcesz przekazać. Więcej we mnie jest mimo wszystko - co pokrywam poczuciem humoru i walką z samym sobą i z organizmem - tego lęku, tej niewiadomej, czy to, co zrobię za miesiąc, za dwa, za pół roku też do państwa trafi i czy będę wart i godzien obchodzić na tej scenie 70. urodziny - powiedział Stuhr.     Więcej we mnie jest mimo wszystko - co pokrywam poczuciem humoru i walką z samym sobą i z organizmem - tego lęku, tej niewiadomej, czy to, co zrobię za miesiąc, za dwa, za pół roku też do państwa trafi i czy będę wart i godzien obchodzić na tej scenie 70. urodziny.    Jerzy Stuhr      W części artystycznej wystąpili uczniowie Jerzego Stuhra: Marta Bizoń, Małgorzata Krzysica, Aldona Jankowska i Jacek Wojciechowski.     Wybitna postać teatralna i filmowa    Jerzy Stuhr urodził się 18 kwietnia 1947 r. w Krakowie. W 1970 r. ukończył polonistykę na Uniwersytecie Jagiellońskim, a w 1972 r. krakowską PWST (po latach został rektorem tej uczelni).    W 1977 r. stworzył pierwszą ze swoich najsłynniejszych filmowych kreacji. W  Wodzireju  Feliksa Falka wcielił się w postać Lutka Danielaka. Człowieka dwuznacznego moralnie, pozbawionego skrupułów adwokata Stuhr zagrał następnie w dramacie  Bez znieczulenia  Andrzeja Wajdy. Wcielił się też w kultową dla wielu widzów rolę Maksa w  Seksmisji , w Jana Piszczyka w  Obywatelu Piszczyku . Zagrał w kilku filmach Krzysztofa Kieślowskiego m.in. w  Spokoju  (1976),  Amatorze  (1979),  Dekalogu: Dziesięć  (1988) i  Białym  (1993).    W jego dorobku reżyserskim są filmy  Spis cudzołożnic ,  Historie miłosne ,  Tydzień z życia mężczyzny ,  Duże zwierzę ,  Pogoda na jutro  i  Korowód , w których także grał. Dzieci kojarzą go z polskim dubbingiem w kilku częściach  Shreka .   dp/tr
Ukraina jak Polska - nie ma już na Euro swoich piłkarzy. Zespół Błochina przegrał 0:1, choć był równorzędnym rywalem Anglików. Zwycięskiego gola strzelił Wayne Rooney.                                     22:38    Drugie miejsce w grupie D zajęli Francuzi, którzy przegrali ze Szwecją 0:2      22:35    To koniec. Wyspiarze wygrali, choć w pierwszej połowie na gole zasłużyli Ukraińcy. Euro już bez gospodarzy.     Antybohaterem meczu sędzia Viktor Kassai z Węgier, który nie uznał Ukraińcom prawidłowo strzelonego gola.      22:31    Angielscy kibice fetują. Ich zespół wygrywa grupę D      22:29    Schodzi Rooney. Za niego Oxlade-Chamberlain      22:29          22:28    Szewczenko wyciął Younga. To chyba za siatkę założonę chwię wcześniej      22:27    Pięć minut dzieli Anglików od ćwierćfinału      22:25    Co z tego, że Ukraińcy utrzymują się przy piłce, jak za statycznie konstruują swoje akcje      22:23    Tymoszczuk pomylił dyscypliny. Chwytem z zapasów zatrzymał Gerrarda      22:20          22:19    Znów poniosła Konoplankę młodzieńcza fantazja. Strzał nad bramką      22:17          22:16    Mogło być 2:0. Welbeck do Rooneya, ale snajperowi MU skradł piłkę jeden z defensorów      22:15    Ale armata Konoplanka!!! Hart musiał podczuć siłę tego oderenia. Obronił z trudem      22:13    A tak Rooney ukłuł Ukraińców           22:12    Wchodzi też "Szewa". Czyżby po raz ostatni w reprezentacyjnej karierze?      22:06    W odpowiedzi Rooney. Z wolnego obok słupka      22:06    Wchodzi Walcott. Hodgson wprowadza odpowiedniego gracza na kontrataki. Szybkiego jak strzała      22:05    Piłka po strzale Devicia przekroczyła linię bramkową, ale czemu sędzie z Węgier gola nie uznał?      22:04        Sonda   zamknij  Anglia czy Ukraina? Kto wygra?            Anglia    Będzie remis    Ukraina     Głosuj       Sonda   zamknij  Anglia czy Ukraina? Kto wygra?      Wyniki głosowania   59%   Anglia   59%        12%   Będzie remis   12%        29%   Ukraina    29%       Oddanych głosów:  606        zobacz wyniki         22:03    Mogli wyrównać. Miłewski po kornerze pomylił się. Zabrakło pół metra. Sędzia nie gwizdnął, choć powtórki udowadniają, że Ukrainiec stał na pozycji spalonej      22:00    Ukraińscy kibice chowają w rękach twarze. Nie pamiętają, kiedy ostatni raz ich piłkarze przeprowadzili jakąś składną akcję      21:56    Ta połowa ma zupełnie inne oblicze. To Anglicy dyktują warunki      21:51    To zaczynają się emocje. Ukraińcy muszą się odkryć, jeśli chcą awansować.      21:50      I mamy goola!!!!!!! Ukraińcy się wyszumieli. Rooney. Czekał osiem lat. Ale jaki błąd Płatowa         21:49          21:48     Zaczynamy drugą połowę. Oby mniej jednostronną         21:47    Szewczenko jeszcze nie wchodzi, choć rozgrzewał się intensywnie. As pozostaje w rękawie      21:45    Obie jedenastki już na murawie      21:44    Przypomnamy o naszej sondzie         Sonda   zamknij  Anglia czy Ukraina? Kto wygra?            Anglia    Będzie remis    Ukraina     Głosuj       Sonda   zamknij  Anglia czy Ukraina? Kto wygra?      Wyniki głosowania   59%   Anglia   59%        12%   Będzie remis   12%        29%   Ukraina    29%       Oddanych głosów:  606        zobacz wyniki         21:44          21:27    Koniec pierwszych 45 minut, o których Anglicy chcieliby jak najszybciej zapomnieć. Dominuje Ukraina, co chwila straszy stojącego między słupkami Joe Harta.  Roy Hodgson musi coś zmienić w przerwie. A buńczuczne zapowiedzii Rooneya jak na razie okazują się nic niewarte.             Rooney gotowy. Na tytuł też                         Kara zawieszenia odpokutowana i Wayne Rooney wraca do gry. Głodny, z nadzie...                                               czytaj dalej  »            21:25    Parker z 35 metrów. Jakieś 10 metrów od słupka bramki Pjatowa. Bez komentarza. Hodgson w przerwie będzie miał wiele swoim podopiecznym do przekazania      21:24     Przypominamy scenariusze, jakie mogą zaistnieć w grupie D:   - wygrane Anglii Szwecji,   awans: Anglia i Francja   - wygrane Anglii, remis Szwecji z Francją,   awans: Anglia i Francja    - wygrane Anglii i Francji,   awans: Anglia i Francja    - remisy w obu meczach,   awans: Anglia i Francja    - remis Anglii z Ukrainą, wygrana Szwecji,   awans: Anglia i Francja   - remis Anglii z Ukrainą, wygrana Francji,  awans: Francja i Anglia   - wygrane Ukrainy i Szwecji:   awans Ukraina i Francja lub Anglia.   Przy równym bilansie bramek zadecyduje współczynnik UEFA. Wyższy mają Anglicy - wygrana Ukrainy, remis Szwecji z Francji,   awans: Ukraina i Francja    - wygrane Ukrainy i Francji:   awans Francja i Ukraina         21:21    Ciekawostka: Rooney gola na wielkiej imprezie nie strzelił już od ośmiu lat, a więc od Euro w Portugali      21:19          21:17    I znowu Ukraińcy blisko. Dević zakręcił w "16" rywali. Dośrodkował, ale Lescott ofiarnie wybił piłkę      21:16    Przypomina nam to mecz Polaków z Czechami. My też niemal przez całą pierwszą połowę atakowaliśmy. Jak się skończyło, wszyscy wiemy      21:14    Trzy podania i Jarmolenko miał "setkę". Hart na posterunku      21:11    25 minut za nami. Anglicy nie oddali ani jednego strzału      21:11    Young na głowę Rooneya. Snajperowi MU zabrakło centymetrów. To sygnał, że Anglia wybudziła się z letargu      21:09    Ostre dośrodkowanie Gerrarda. Piłka minęła ukraińską strefę, ale nie dopadł do niej Rooney      21:09          21:08    W odpowiedzi Anglicy. Napędza ich Glen Johnson. Zatrzymany faulem      21:06    Husiew postraszył Harta. Strzelił zza pola karnego. Minął się o centymetry. Pachnie bramką      21:04    Odśpiewany przed chwilą hymn angielski piłkarzy na razie nie podniósł na duchu. Ci oddali incjatywę rywalom      21:01    Konoplanka huknął jak z armaty, ale piłka trafiła Terry'ego w bark. Spora przewaga Ukraińców      21:00    "Co za wyśmienity początek Ukrainy" - ocenia byłī selekcjoner Anglików Graham Taylor      20:59    Świetnie Jarmolenkę wypatrzył Konoplanka. Podanie przez całą szerokość do rozpędzonego piłkarza Dynama Kijów. Odrobinę za mocne      20:58    Minęło pół minuty i Dević znalazł się pod swoim polem karnym. Na chwilę zamienił się w obrońcę. Wybił piłkę na rzut rożny      20:57    Uratowała się Anglia. Devic huknął wprost w defensorów Hodgsona      20:56    Pierwsze zagrożenie ze strony Wyspiarzy. Dośrodkowanie Milnera wylądowało w rękach Pjatowa      20:54    Zespół spod znaku Trzech Lwów bez ani jednego strzału na bramkę      20:53    Jarmolenko wpadł w pusty korytarz, ale w ostatniej chwili powstrzymali go Lescott na spółkę z Terrym      20:52    Harmasz przymierzył z 35 metrów. Zabrakło precyzji, ale to kolejny sygnał ostrzegawczy dla ekipy Hodgsona      20:50          20:48    Anglicy schowani na włąsnej połowie. Spokojni. Dają się wyszumieć aktywnym rywalom      20:47    A pierwszy strzał oddał Konoplanka. Hart spokojny, bo piłka wylądowała bliżej linii bocznej      20:47    Taka mała ciekawostka. Na Donbas Arenie Ukraińcy jeszcze nie wygrali      20:46    Pierwsza groźna sytuacja gospodarzy. W porę Lescott      20:45    Od środka Milewski i Dević      20:42    Anglicy na biało, Ukraińcy - na niebiesko      20:40          20:39    Czas na hymny. Najpierw "Boże, chroń Królową"      20:36    Piłkarze już wychodzą z tunelu. Stadion w Doniecku wrze      20:34          20:23    "Szewa" nie gra, bo dochodzi do siebie po urazie kolana. Od niedzieli nie trenował z kolegami.  - Decyzje o tym, czy zagra podejmiemy przed meczem - przyznał Błochin. Być może Szewczenko pojawi się w drugiej połowie.             Szewczenko zagra i wyrzuci Anglików?                        - Mecz z Anglią jest bardzo ważny nie tylko dla nas piłkarzy, ale także dla...                                               czytaj dalej  »            20:21          20:11     Takie mogą być scenariusze w grupie D:   - wygrane Anglii Szwecji,   awans: Anglia i Francja   - wygrane Anglii, remis Szwecji z Francją,   awans: Anglia i Francja    - wygrane Anglii i Francji,   awans: Anglia i Francja    - remisy w obu meczach,   awans: Anglia i Francja    - remis Anglii z Ukrainą, wygrana Szwecji,   awans: Anglia i Francja   - remis Anglii z Ukrainą, wygrana Francji,  awans: Francja i Anglia   - wygrane Ukrainy i Szwecji:   awans Ukraina i Francja lub Anglia.   Przy równym bilansie bramek zadecyduje współczynnik UEFA. Wyższy mają Anglicy - wygrana Ukrainy, remis Szwecji z Francji,   awans: Ukraina i Francja    - wygrane Ukrainy i Francji:   awans Francja i Ukraina         20:07        Sonda   zamknij  Anglia czy Ukraina? Kto wygra?            Anglia    Będzie remis    Ukraina     Głosuj       Sonda   zamknij  Anglia czy Ukraina? Kto wygra?      Wyniki głosowania   59%   Anglia   59%        12%   Będzie remis   12%        29%   Ukraina    29%       Oddanych głosów:  606        zobacz wyniki         20:06          19:56    I wyjściowa jedenastka Ukraińców:   Pjatow - Selin, Chaczeridi, Rakitski, Tymoszczuk, Harmasz, - Husiew, Jarmołenko, Konoplanka, Miłewski - Dević        19:56    Rooney wraca po odpokutowaniu kary zawieszenia na dwa mecze za brutalne potraktowanie rywala jeszcze w eliminacjach do Euro.  Ma gnębić Andrija Pjatowa wespół z klubowym kolegą Dannym Welbeckiem. W barwach United wystąpili w 22 spotkaniach. Zdobyli 33 gole, w tym Rooney 24. Pod ukraińską bramką powinno być więc gorąco      19:55    Oto wyjściowy skład Anglików:   Hart - Johnson, Cole, Terry, Lescott - Gerrard, Young, Milner, Parker - Rooney, Welbeck
Oto najstarszy laureat Oscara. Ma 83 lata                                              - Muszę coś wyznać. Gdy byłem dzieckiem już przygotowywałem sobie mowę. To było tak dawno temu, że zapomniałem, co mam powiedzieć – tak 83-letni Christopher Plummer zaczął podziękowania za Oscara. Tym samym stał się najstarszym laureatem w historii nagród Akademii Filmowej. Pobił 23-letni rekord Jessiki Tandy, która statuetkę zdobyła za rolę w  Wożąc panią Daisy . Miała wtedy 80 lat i 252 dni.                      Relacja z gali minuta po minucie - czytaj       Pełna lista nagrodzonych    - Chciałbym podziękować mojemu filmowemu partnerowi: Ewanowi McGregorowi. To wspaniały aktor. Chciałbym się z nim podzielić tą nagrodą, gdybym miał sumienie, ale go nie mam – żartował ze sceny Christopher Plummer trzymając statuetkę za rolę geja w  Debiutantach  w kategorii  Najlepszy aktor drugoplanowy .                 83-latek jest teraz najstarszym aktorem kiedykolwiek uhonorowanym Oscarem. Wcześniej ten sam tytuł przypadł mu, gdy odbierał Złote Globy oraz nagrodę BAFTA. Wszystko to zdobył za rolę w  Debiutantach .    Na scenie w Los Angeles podziękował także swojej żonie od 40 lat, Elaine Taylor: - Ona powinna dostać Pokojową Nagrodę Nobla, bo codziennie ratuje mi życie.    Akademia Filmowa pracującego od ponad 60 lat w przemyśle filmowym Plummera zauważyła dopiero po raz pierwszy - to jego pierwsza nominacja do Oscara i pierwsza statuetka.                   Ma dowcip i czar    Jego wielkim rywalem w tej kategorii był legendarny Max von Sydow, który zagrał niemowę w  Strasznie głośno, niesamowicie blisko . Ale Plummer był bezkonkurencyjny.    Wcielił się w postać 75-letniego wdowca chorego na raka, który po śmierci żony przyznaje się do homoseksualizmu i postanawia w pełni cieszyć się życiem – po raz pierwszy idzie do klubu gejowskiego i związuje się z mężczyzną. Film oparto na prawdziwej historii ojca reżysera filmu.    - Wymarzyłem sobie do tej roli aktora wielkiego formatu, mającego dowcip i czar, które pozwolą mu zawładnąć każdą sceną, w jakiej pojawi się na ekranie, i którego brak będzie mocno odczuwalny i bolesny. Christopher stał się idealnym Halem Fieldsem – mówi reżyser Mike Mills.    Sam Plummer tak wspomina pracę na planie: - To postać, jakiej jeszcze nigdy nie grałem. To była czysta frajda! Czułem radość, bo on tak świetnie potrafił się bawić.     Owacja na stojąco   W kategorii  Najlepsza aktorka drugoplanowa  wygrała Octavia Spencer za  Służące .    To pierwszy Oscar dla 42-letniej aktorki. Publiczność nagrodziła ją owacją na stojąco.    am//kdj
Gen. Skrzypczak nowym wiceministrem obrony                                               Były dowódca Wojsk Lądowych, a ostatnio doradca szefa MON gen. Waldemar Skrzypczak został wiceministrem obrony odpowiedzialnym za zakupy - poinformował we wtorek szef MON Tomasz Siemoniak. Skrzypczak zapowiedział reorganizację pionu uzbrojenia w resorcie.                    - Premier, wojsko, opinia publiczna, minister obrony narodowej oczekują radykalnego przełomu, jeżeli chodzi o realizację zakupów dla wojska. Ten przełom powinien oznaczać, że będziemy kupować racjonalnie, skutecznie i uczciwie, i tego oczekuję od pana Waldemara Skrzypczaka - powiedział minister Siemoniak na briefingu w MON.  Nominację dla Skrzypczaka na stanowisko podsekretarza MON ds. uzbrojenia i modernizacji premier Donald Tusk podpisał w poniedziałek. - Wnioskowałem o powołanie Waldemara Skrzypczaka w przekonaniu, że jest on w tej chwili najlepiej przygotowaną osobą do podjęcia się tego zadania - przyznał Siemoniak. Powiedział też, że w kwestii zakupów dla wojska w ostatnich latach panował "bezruch".  Minister podkreślił, że nowemu wiceministrowi nie będą podlegały dowództwa i jednostki wojskowe. Jak wyjaśnił, w nomenklaturze NATO takie stanowisko, jakie obejmuje gen. Skrzypczak, nazywa się krajowym dyrektorem ds. uzbrojenia, a zajmują je zarówno czynni, jak i emerytowani wojskowi, jak również cywile.   Zmiany w MON     Jeżeli będę działał nieskutecznie, żołnierze będą mieli prawo mnie krytykować. Natomiast nie będę głuchy na tę krytykę i liczę bardzo na wsparcie moich kolegów, moich wychowanków, moich współpracowników, którzy będą mi przekazywać wiedzę bezpośrednio, a ja jestem otwarty.    Waldemar Skrzypczak      Skrzypczak z kolei zapowiedział, że w ciągu dwóch tygodni przedstawi szefowi MON propozycję reorganizacji i zmian w pionie uzbrojenia MON. - Uważam, że jest czas najwyższy ku temu, aby pewne procedury, które są nieskuteczne czy mało skuteczne, zostały wyregulowane - powiedział.  Wśród ważnych zadań modernizacyjnych Skrzypczak wymienił programy obrony powietrznej, "pancerny, czyli podnoszący mobilność wojsk", bezzałogowych środków walki i systemów dowodzenia. Dopytywany przez dziennikarzy wspomniał też o przetargu na samolot szkolny oraz modernizacji Marynarki Wojennej.  Dziennikarze w pytaniach nawiązywali m.in. do odejścia Skrzypczaka ze stanowiska dowódcy Wojsk Lądowych, które zajmował w latach 2006-2009. Skrzypczak pożegnał się z armią po zamieszaniu, jakie wywołały jego wypowiedzi o tym, że śmierci jednego z polskich żołnierzy w Afganistanie można było uniknąć, gdyby wojsko miało rozpoznawcze bezpilotowce większego zasięgu i lepiej uzbrojone śmigłowce. Zarzucił wówczas ministerialnej biurokracji, że kupuje nie ten sprzęt, który jest najpotrzebniejszy. Pytał też, kiedy nadejdzie czas, że żołnierze przestaną żyć w atmosferze "podejrzeń, w atmosferze histerii, posądzania o nieudolność, o słabe wyszkolenie, brak dyscypliny".  - Jeżeli będę działał nieskutecznie, (żołnierze) będą mieli prawo mnie krytykować. Natomiast nie będę głuchy na tę krytykę i liczę bardzo na wsparcie moich kolegów, moich wychowanków, moich współpracowników, którzy będą mi przekazywać wiedzę bezpośrednio, a ja jestem otwarty - powiedział we wtorek Skrzypczak.   Bronił żołnierzy z Nangar Khel       TVN24: Gen. Skrzypczak wiceministrem obrony                                  Gen. Waldemar Skrzyp...                                                        czytaj dalej  »        56-letni gen. broni rez. Waldemar Skrzypczak ukończył Szkołę Oficerską Wojsk Pancernych w Poznaniu, Akademię Sztabu Generalnego Wojska Polskiego w Warszawie oraz Podyplomowe Studia Operacyjno-Strategiczne w Akademii Obrony Narodowej w Warszawie.  Służbę rozpoczął w 1976 r. Dowodził 32. Pułkiem Zmechanizowanym, 16. Dywizją Zmechanizowaną i 11. Dywizją Kawalerii Pancernej. Od lutego 2005 r. przez pół roku dowodził Wielonarodową Dywizją Centrum-Południe i Polskim Kontyngentem Wojskowym w Iraku.  Jako dowódca Wojsk Lądowych Skrzypczak m.in. bronił żołnierzy oskarżonych o zbrodnię wojenną w wiosce Nangar Khel w Afganistanie. Po ujawnieniu sprawy generał wielokrotnie zapewniał, że wierzy w niewinność żołnierzy. Mówił, że w razie przegrania przez nich procesu rozważy odejście z armii. Gdy w czerwcu 2011 r. sąd pierwszej instancji uznał, że oskarżeni żołnierze są niewinni, Skrzypczak nie krył satysfakcji. Zaś gdy w marcu 2012 w drugiej instancji sąd prawomocnie uniewinnił trzech z siedmiu oskarżonych a sprawy pozostałych zwrócił do ponownego rozpatrzenia, Skrzypczak komentował, że ci pierwsi mogą teraz dochodzić zadośćuczynienia "za naruszenie godności i honoru żołnierskiego" oraz sposób, w jaki potraktowano ich rodziny, szczególnie w czasie zatrzymania.  We wrześniu 2011 r., w miesiąc po tym, jak Siemoniak zastąpił w MON Bogdana Klicha, którego Skrzypczak często krytykował, generał został doradcą nowego ministra. W tej roli przygotował m.in. projekt nowej struktury dowodzenia wojskiem, zajmował się też obroną powietrzną i problemem nadmiernych odejść żołnierzy ze służby.
Piłka, bramka  i cztery mechaniczne ryby                                              Nietypową formę rozrywki wynaleźli ostatnio Chińczycy. Na jednym z uniwersytetów gracze konkurują ze sobą w konkursie mechanicznych ryb. Emocje w czasie rozgrywki były ogromne.                          Roboty sumo starły się we Wrocławiu                                 Są różne: małe i duż...                                                        czytaj dalej  »        Reguły gry są proste i przypominają piłkę wodną. Zawodnicy sterują swoimi rybami-robotami tak, by umieścić piłkę w bramce przeciwnika. Na ciałach zawodników umieszczone są specjalne czujniki, dzięki którym mogą oni kierować swoimi robotami za pomocą gestów. Kamery przetwarzają ruchy ciała, a komputery zamieniają je na odpowiednie komendy.    W czasie zawodów nie zabrakło także specjalnego robota w kształcie tradycyjnego chińskiego smoka.    Nowa dyscyplina nie ma jeszcze swojej nazwy. W dwudniowych zawodach wzięło udział 25 uczelni z całego świata.   pk\mtom\k
Zarzuciło go na autostradzie. Niemal zmiótł motocykl                                              O wielkim szczęściu może mówić motocyklista, który na jednej z autostrad w San Antonio w Teksasie w USA uniknął poważanego wypadku. Wszystko przez kierowcę samochodu, któremu nie wyszedł manewr wyprzedzania. Auto wpadło w poślizg i niewiele brakowało, a zmiotłoby motocykl wprost pod nadjeżdżające z naprzeciwka pojazdy.                          Pędził ponad 200 km/h. Wiózł dziecko                                 Ponad 200 km/h pędzi...                                                        czytaj dalej  »        Do incydentu doszło w miniony poniedziałek. Jadący z dużą prędkością srebrny samochód nagle wykonuje manewr wyprzedzania. Kierowca traci panowanie nad pojazdem i szerokim łukiem zawraca na drodze.    Ruch jest spory, do tego obok pędzą motocykle. Tylko szczęście sprawia, że kierowca osobówki nie  zahacza  żadnego z jednośladów.    Choć wyglądało to dramatycznie, nikomu nic się nie stało.   mn\mtom
Rosjanom też marzy się Guardiola.  Ma przylecieć, tylko czy o tym wie?                                               Niedawno Pepa Guardiolę w Bayernie umieszczali dziennikarze z Niemiec, teraz o Katalończyku marzą media z Rosji. Największy tamtejszy dziennik sportowy  Sport-Express  pisze, że dziś Guardiola ma przylecieć do Moskwy, aby negocjować kontrakt z rosyjską federacją. Ma zostać selekcjonerem  Sbornej . Ciekawe tylko, czy szkoleniowiec cokolwiek o tym wie.                           Capello weźmie Rosję po klęsce?                                 Rosyjski Związek Pił...                                                        czytaj dalej  »        Guardiolę ostatnio widziano w Bangkoku, gdzie zaczął swój roczny rozbrat z piłkę. Tyle sobie dał czasu na odpoczynek po czterech sezonach pracy w Barcelonie.  W stolicy Tajlandii szkoleniowiec nadrabiał rodzinne zaległości oraz oglądał mecze Euro. W tym czasie europejskie media zajmowały się poszukiwaniem mu pracy.   Zatrudniany na siłę    Trzy tygodnie temu w Niemczech zaczęto wymieniać nazwisko Guardioli w kontekście objęcia Bayernu Monachium i miejsca Juppa Heynckesa. Wcześniej sadzano go na ławkach m.in. Chelsea i Milanu.  Teraz o Guardioli rozpisują się Rosjanie. Tamtejszy "Sport-Express" przekonuje, że dziś trener spodziewany jest w Moskwie. Już w ubiegłym tygodniu szef rosyjskiej federacji piłkarskiej Sergiej Fursenko miał z nim rozmawiać.   Umowa z prezesem, którego nie ma          Fursenko inaczej niż Lato. Przeprosił i się zwolnił                                 Siergiej Fursenko, p...                                                        czytaj dalej  »        Ponoć Guardiola - przekonuje gazeta - podpisał już wstępny kontrakt z  federacją rosyjską. Ma zastąpić na fotelu selekcjonera reprezentacji  Rosji Dicka Advocaata, który po Euro przeniósł się do PSV Eindhoven.  Jeśli rozmowy będą kontynuowane, Fursenko nie będzie w nich uczestniczył, bo ten po niepowodzeniu "Sbornej" na Euro podał się do dymisji.  Guardiola odszedł z Barcelony po zakończeniu sezonu. Jego czteroletnia praca w stolicy Katalonii zaowocowała zdobyciem 14 trofeów.
Henryk Bereza, jeden z najwybitniejszych polskich krytyków literackich, odkrywca Hłaski i Stachury, redaktor miesięcznika  Twórczość , zmarł w czwartek w Warszawie w wieku 86 lat. - Z jego śmiercią kończy się pewna epoka polskiej krytyki literackiej - powiedział pisarz Marek Nowakowski.                     Henryk Bereza mawiał, że krytyka literacka jest sztuką, a krytyk to współtwórca utworu. - Był jednym z ostatnich tak znaczących krytyków literackich w Polsce - wspominał Marek Nowakowski. Bereza recenzował utwory Jarosława Iwaszkiewicza, Jerzego Andrzejewskiego, ale też młodszych pisarzy.    Podziałała na mnie wnikliwość tej recenzji, fakt, że Bereza analizował mój tekst z taką niezwykłą wnikliwością, subtelną dociekliwością. To było uskrzydlające    Marek Nowakowski      - Dla mnie Henryk Bereza był bardzo ważną postacią w okresie mojego debiutu. (...) Napisał recenzję mojej pierwszej książki "Ten stary złodziej", ocenił ją pozytywnie, co było dla mnie bardzo ważne. Ale nie chodziło tylko o pozytywną ocenę, podziałała na mnie wnikliwość tej recenzji, fakt, że Bereza analizował mój tekst z taką niezwykłą wnikliwością, subtelną dociekliwością. To było uskrzydlające. Jego rola w moim - i nie tylko moim życiu pisarskim - była niezwykle ważna - wspominał Marek Nowakowski.   Stworzył gwiazdy   Henryk Bereza urodził się 28 października 1926 w Miedniewicach. W czasie II wojny światowej był żołnierzem Armii Krajowej. Po wojnie, w 1952 roku ukończył polonistykę na Uniwersytecie Warszawskim. Po studiach rozpoczął pracę naukową, najpierw na polonistyce UW, później w Instytucie Badań Literackich.   Henryk Bereza zauważył i wypromował kilku znanych polskich pisarzy m.in. Marka Hłaskę, pisał o wczesnych tekstach Janusza Głowackiego, patronował też twórczości Edwarda Stachury.
Radwańska o finał Wimbledonu. Z przyjaciółek zostanie jedna                                              Sentymentów nie będzie. Ok 14. na kort główny Wimbledonu wyjdzie Agnieszka Radwańska, by zmierzyć się ze swoją serdeczną przyjaciółką - Niemką Angelique Kerber. Stawka jest niebagatelna - finał najbardziej prestiżowego turnieju tenisowego świata.                        Sonda   zamknij  Czy Agnieszka Radwańska zagra w finale Wimbledonu?            Tak. Półfinał to będzie jej wielki mecz    Nie. Może uda jej się to w US Open    Głosuj       Sonda   zamknij  Czy Agnieszka Radwańska zagra w finale Wimbledonu?      Wyniki głosowania   83%   Tak. Półfinał to będzie jej wielki mecz   83%        17%   Nie. Może uda jej się to w US Open   17%       Oddanych głosów:  7768        zobacz wyniki     W listopadzie 2009 bulwarową prasę na całym świecie obiegły zdjęcia z Martyniki, gdzie siostry Agnieszka i Urszula Radwańskie oraz Dunka Karolina Woźniacka i właśnie Kerber opalały się na plaży, podczas odpoczynku po ciężkim sezonie.               Radwańska  nie czuje się faworytką . Ma dobre powody                                 Angelique Kerber w o...                                                        czytaj dalej  »        - Spędzając dziesięć miesięcy w roku w Tourze, nawiązuje się różne znajomości i przyjaźnie, jednak szybko się o nich zapomina, gdy trzeba wyjść na kort przeciwko jednej z przyjaciółek. Wtedy nie ma miejsca na sentymenty, sympatie, tylko trzeba dać z siebie wszystko i pokazać najlepszy tenis - podkreśla 23-letnia Radwańska.  Polka jest obecnie na trzecim miejscu w rankingu WTA. Jeśli awansuje do finału, przeskoczy na drugie miejsce. Może wskoczyć na sam szczyt, ale pod warunkiem, że w finale spotka się (i wygra) z Sereną Williams.   Wspólna historia   Czwartkowy półfinał wielkoszlemowego turnieju na trawiastych kortach w Wimbledonie (z pulą nagród 16,1 mln funtów) będzie piątym pojedynkiem Agnieszki Radwańskiej  i Angelique Kerber. W dotychczasowych jest remis 2-2.  Jeszcze nigdy nie rywalizowały ze sobą na trawiastej nawierzchni, a trzy z czterech dotychczasowych spotkań rozegrały na twardych kortac                           Angelique to dla znajomych Ania.  Koleżanki ma w Polsce                                   Angelique Kerber, kt...                                                        czytaj dalej  »        h.  W październiku 2010 roku w Pekinie lepsza okazała się Kerber 5:7, 7:6 (7-3), 7:5, podobnie jak w kolejnym sezonie we wrześniu w wielkoszlemowym US Open w Nowym Jorku - 6:3, 4:6, 6:3. Krakowianka zrewanżowała się jej miesiąc później w Tokio 3:6, 6:3, 6:3.  Za pierwszym razem trafiły na siebie w sezonie 2008 na kortach ziemnych w Berlinie, gdzie Niemka skreczowała w wyniku kontuzji przy stanie 0:6, 3:5.  Czwartek może być historycznym dniem polskiego tenisa - w finale Wimbledonu grała do tej pory tylko Jadwiga Jędrzejowska, w 1937 roku.
 Dwie bramki więcej i Lato byłby noszony na rękach                                                Kurator, zmiana prezesa czy całkowita likwidacja PZPN? Politycy w  Kawie na ławę  mają różne pomysły: PiS proponuje kuratora, czemu przeciwne są PSL i PO, bo może to spowodować sankcje UEFA. Ruch Palikota proponuje nadzwyczajną komisję sejmową, a Solidarna Polska przekonuje, że najważniejsze jest ustalenie wspólnego stanowiska.                      W "Kawie na ławę" pomysłów na uzdrowienie polskiej piłki było tyle, co zaproszonych gości. Leszek Miller z SLD przekonywał, że politycy niewiele mogą w tej sprawie zrobić.  - Nie mamy wpływu na to, kto będzie prezesem PZPN.  Związek rządzi się własnymi prawami, więc zmiana prezesa jest w gestii polskiego środowiska piłkarskiego i my, politycy nie powinniśmy tego środowiska zastępować - uważa Leszek Miller. Zaznaczył, że obecna ustawa przewiduje, w jakich sytuacjach minister sportu może wystąpić do sądu o odwołanie zarządu lub rozwiązanie PZPN. - Może to nastąpić, gdy PZPN rażąco narusza prawo albo przepisy własnego statutu. Ale to, że Polska nie wyszła z grupy i grała słabo to nie jest "uporczywe naruszanie prawa". Gdyby nasza drużyna strzeliła dwie bramki więcej, to Lato i Smuda byliby noszeni na rękach i nikt by nie mówił o żadnej dymisji - stwierdził.   Hofman: PO i SLD bronią PZPN       Kamiński: Kurator w PZPN nawet za cenę wykluczenia z rozgrywek                                 PZPN nie wykonuje sw...                                                        czytaj dalej  »        Nie zgadza się z nim Adam Hofman. Według niego, trzeba do sprawy podejść merytorycznie, bo piłka nożna nie jest własnością Grzegorza Laty ani PZPN. - Politycy odpowiadają za strukturę i sposób funkcjonowania futbolu - powiedział. Dodał, że PiS zaproponował zmianę ustawy o futbolu i przywrócenie funkcji kuratora w Związku. Według Hofmana, zmiana w PZPN nie przyjdzie od środka, ale musi iść "od dołu". - Trzeba zmienić cały sposób funkcjonowania futbolu: od finansowania, przez kształcenie młodzieży po ustrój federacji piłkarskiej - stwierdził. Zarzucił też SLD, że broni struktur PZPN w Sejmie, a PO - że nic ws. PZPN nie robi.  Zdaniem Artura Dębskiego z Ruchu Palikota, prezes Lato z pewnością sam nie zrezygnuje ze stanowiska. Uważa, że po pierwsze PZPN powinien mieć siedzibę na Stadionie Narodowym. Po drugie, RP proponuje powołanie nadzwyczajnej komisji sejmowej. - 16 milionów ludzi chodzi na mecze z zadowoleniem, a mała grupka ludzi decyduje o naszych nastrojach - powiedział. Jego zdaniem, Lato jest symbolem tej "kliki". - To powinien być wybitny menadżer, a nie potrafi trzech zdań sklecić - dodał.     "Źle się to skończy dla Polski"   Krzysztof Kwiatkowski z PO również jest zdania, że wprowadzenie kuratora niekoniecznie pomoże polskiej piłce, może bowiem prowadzić do kar dla Polski. Jego zdaniem, najlepszym rozwiązaniem jest zaczekać do zjazdu PZPN w październiku, bo wtedy skończy się kadencja Laty. Zauważył też, że PZPN jest autonomicznym stowarzyszeniem i jeśli ktoś ostro krytykuje związek, powinien zainteresować się piłką nożną zamiast wymagać od rządzących interwencji. - Opozycja chce, by rząd zmienił prezesa, a potem obwini nas o to, że polska reprezentacja została wykluczona za karę z rozgrywek - ocenił.   Tadeusz Cymański z Solidarnej Polski przekonywał natomiast, że najważniejsze jest ustalenie wspólnego stanowiska ws. PZPN. - Nie chodzi o własne interesy partii, ale wspólne działanie - powiedział. - Trzeba przyznać, że polska piłka jest pogrążona w najgorszym od lat kryzysie - podkreślił.
Współtwórca Facebooka zrzekł się obywatelstwa USA                                              Eduardo Saverin, współzałożyciel Facebooka, postanowił zrzec się amerykańskiego obywatelstwa. Chce w ten sposób zmniejszyć kwotę podatku, jaki będzie musiał zapłacić, gdy jego akcje zyskają na wartości po wejściu firmy na giełdę w piątek - podaje Bloomberg. Udziały Saverina w internetowym gigancie szacowane są na 4 procent i szacuje się, że jego majątek powiększy się w piątek o ok. 4 mld dolarów. Decyzja Saverina o rezygnacji z obywatelstwa wywołała oburzenie internautów.                    30-letni Eduardo Saverin, który osiem lat temu dał Markowi Zuckerbergowi pieniądze na uruchomienie portalu społecznościowego i został pierwszym dyrektorem finansowym Facebooka, od 2009 roku mieszka w Singapurze. W tym azjatyckim mieście-państwie nie ma obowiązku płacenia podatku od zysków poniesionych za granicą, dzięki czemu Saverin już zaoszczędził 288 mln dolarów.                 Jak donosi serwis Bloomberg, młody biznesmen nie poprzestał na przeprowadzce, postanowił także zrzec się amerykańskiego obywatelstwa. Znalazł się na liście 1780 obywateli mieszkających poza ojczyzną, którzy w ub.r. zrezygnowali z paszportu USA. Choć Saverin zrobił ten krok już we wrześniu 2011 roku, dopiero w weekend informacja przedostała się do mediów. Powszechnie uważa się, że Saverin chce w ten sposób uniknąć płacenia podatków.      Okazał się głęboko niewdzięczny    Saverin ma 4 procent udziałów w Facebooku. Gdy firma w piątek wejdzie na giełdę, jego osobisty majątek powiększy się o 4 mld dolarów. Gdyby zdecydował się sprzedać swoje udziały, musiałby wówczas oddać amerykańskiemu fiskusowi ok. 600 mln dolarów. Zrzekając się obywatelstwa Saverin będzie musiał oddać znacznie mniej.    Jak pisze  Independent , będzie miał też więcej swobody w kreatywnej księgowości, bo nie będzie ujawniać stanu konta i zysków amerykańskiemu urzędowi skarbowemu IRS.                 Rzecznik Saverina podaje jednak inne przyczyny rezygnacji z obywatelstwa: - Eduardo zdecydował się zostać rezydentem Singapuru ze względów praktycznych. Planuje tu mieszkać przez nieokreślony czas i inwestować na rynkach azjatyckich.    Decyzja młodego miliardera wywołała jednak falę krytyki w kraju, gdzie się wykształcił i zbił fortunę.  Nasza gospodarka uczyniła go obrzydliwie bogatym człowiekiem, a on okazał się głęboko niewdzięczny  - napisał jeden z internautów na Twitterze.  To mnie wkurza  - dodał inny. Ktoś inny był jeszcze ostrzejszy w ocenie:  To teraz najbardziej znienawidzony człowiek z Facebooka .     Jego ekstrawagancki styl życia jest legendą   Saverin posiadał do tej pory podwójne obywatelstwo - amerykańskie i brazylijskie. Urodzony w Sao Paulo, w wieku 13 lat wraz z rodziną uciekł do Miami, po tym, gdy jego ojciec znalazł swoje nazwisko na liście brazylijskiego gangu specjalizującego się w porwaniach bogaczy. Trzy lata później został obywatelem USA, a krótko potem dostał się na Harvard, gdzie do 2006 roku studiował ekonomię. Zanim zdobył dyplom zarobił 300 tys. dol. na inwestycjach w brazylijski przemysł naftowy.                 Na pierwszym roku studiów wraz z Zuckerbergiem założył Facebooka. Wkrótce potem panowie się pokłócili i Saverin został wykluczony z firmy. Brazylijczyk pozwał więc kolegę, gdy ten odebrał mu 34,5 procent udziałów. W jednym z późniejszych procesów zdobył prawo, aby jego nazwisko było wymieniane wśród innych twórców portalu. Historię tego sporu - choć oczywiście ubarwioną - w 2010 roku opowiedział film  Social Network  Davida Finchera, gdzie Saverina grał brytyjski aktor Andrew Garfield.    30-latek jest najbardziej tajemniczy ze wszystkich twórców internetowego giganta. Bardzo dba o zachowanie prywatności, unika mediów i publicznych wystąpień. Ale jego ekstrawagancki styl życia jest legendą. Jak pisze  Wall Street Journal , prowadzi dostatnie życie, mieszkając w przestronnym penthousie na górze najwyższego budynku w Singapurze, który jest jednym z najdroższych w kraju. Jeździ bentleyem, nosi drogie garnitury i markowe dodatki.    Mówi się o nim jako o  najgorętszym imprezowiczem Singapuru . Widywany jest z modelkami i wpływowymi znajomymi w nocnych klubach, gdzie zostawia tysiące dolarów, zamawiając najczęściej szampana Cristal i wódkę Belvedere przy każdej okazji. W jego ulubionym lokalu zawsze czeka na niego wolny stolik, gdyby chciał nagle wpaść z przyjaciółmi. Na wyjazdach też nie oszczędza: pewnego wieczoru w sierpniu zeszłego roku miał podobno zapłacić 50 tys. dolarów za drinki w barze w St Tropez.                  Sławny jak celebryta   W Singapurze ma status celebryty. W internecie powstają poświęcone mu specjalnie strony. Tamtejszy magazyn  Tatler  umieścił go na liście najbardziej wpływowych osób w kraju.    Saverin nigdy publicznie nie powiedział, dlaczego zamieszkał w Singapurze. Jego znajomi mówią, że kiedyś zatrzymał się tu podczas podróży po Azji i mu się spodobało. Miasto-państwo stara się zostać mekką internetowych technologii, choć jak na razie z ograniczonym sukcesem. Ale jest coraz bardziej znane jako miejsce zabaw dla bogatych. Słynie nie tylko z życia nocnego, ale i najwyższego na świecie odsetka milionerów.    Ale Saverin nie tylko się bawi. 30-latek zainwestował ponad 6,5 mln dolarów w nowe spółki internetowe (m.in. Qwiki, Jumio i Anideo), a także w firmę kosmetyczną Rachel K Cosmetics, której właścicielką jest Miss Singapuru 2009, Rachel Kum. Choć jego inwestycje są postrzegane jako obiecujące, żadna nie była już tak udana jak Facebook.                 Jak zauważa  Independent , mimo iż Saverin postanowił zrezygnować z amerykańskiego obywatelstwa, wciąż wymienia Miami jako  rodzinne miasto  na swoim profilu w Facebooku.     Zuckerberg nadal będzie kontrolował firmę   Facebook wejdzie na giełdę 18 maja. Będzie to jedna z największych debiutów w historii i największa w branży informatycznej. Szacuje się, że wartość firmy osiągnie poziom 85-95 miliardów dolarów, a przedsiębiorstwu przyniesie wpływy rzędu 12 mld dol.    Założyciel i dyrektor Facebooka, Mark Zuckerberg, nawet po sprzedaży akcji będzie miał kontrolę nad firmą, dysponując 57,3 proc. akcji.    Agnieszka Kowalska   //bgr
Wielka helikopterowa  pięciolatka  Pentagonu. Polacy się dołożą                                              Podczas gdy polski MON stara się zakupić 26 średnich śmigłowców, Pentagon zamówił ich 653, i to tylko jednego typu. Firma Sikorsky Aircraft na w ciągu pięci lat dostarczyć ponad pół tysiąca maszyn z popularnej rodziny Black Hawk. Częściowo będą je produkować Polacy w zakładach w Mielcu.                    Wartość wielkiego zamówienia to 8,5 miliarda dolarów. Maszyny Black Hawk i Seahawk (morska odmiana śmigłowca) mają trafić do wojsk lądowych i floty już od przyszłego roku, a ostatnie w 2017 roku. Nie wiadomo ile dokładnie maszyn kiedy zostanie włączonych do służby. Roczna skala produkcji będzie zależeć od wielkości posiadanych przez wojsko funduszy.  Kontrakt obejmuje również opcję na zakup dodatkowych 263 Black Hawków, co podniosłoby jego wartość do 11,7 miliarda dolarów. W umowie zapisano także nieujawnione opcje dodatkowe, które są warte od miliarda do dwóch miliardów.   Udana konstrukcja   To już ósma "pięciolatka" w przypadku Black Hawków. Pierwszy pięcioletni kontrakt na dostawy śmigłowców zawarto w 1982 roku i do dzisiaj są one systematycznie odnawiane. Dzięki temu Sikorsky nie ma problemów z zamówieniami i utrzymywaniem zakładów, a wojsko uzyskuje śmigłowce w niskiej cenie, która jest owocem bardzo długich serii produkcjnych.  Co ciekawe, w najnowszej "pięciolatce" wezmą udział polskie zakłady w Mielcu. Fabryka PZL kontrolowana przez Sikorsky Aircraft jest poddostawcą części do produkcji najnowszych odmian Black Hawków. Pod koniec czerwca polska firma podpisała z Amerykanami umowę na dostawy w ciągu pięciu najbliższych lat 250 kadłubów i części ogona. Pełna realizacja umowy zależała jednak od uzyskania zamówienia Pentagonu.
Saudyjska księżniczka  prosi o azyl                                                Saudyjska księżniczka Sara wystąpiła do władz Wielkiej Brytanii o azyl polityczny dla siebie i czworga swoich dzieci. Obawia się, że w ojczystym kraju grożą jej represje ze strony rodziny i władz.                    W oświadczeniu przekazanym mediom  Sara stwierdziła, że zwraca się o azyl,  ponieważ nie ma innego wyboru. Twierdzi, że była szkalowana w  saudyjskich mediach i że jest ofiarą "bezpodstawnej i złośliwej kampanii  oszczerstw".   Azyl za wszelką cenę          Polakom się nie udało, Saudom tak. Mają nowy samolot                                 Arabia Saudyjska dok...                                                        czytaj dalej  »        Księżniczka Sara ibn Abd al-Aziz as-Saud, córka znanego z liberalnych  poglądów saudyjskiego księcia Talala, w Wielkiej Brytanii mieszka już od  2007 roku. Stara się o azyl polityczny dla siebie i dzieci od momentu wygaśnięcia wizy pobytowej. W ubiegłym roku jej prośba spotkała się z odmową. Księżniczka Sara bez ogródek komentuje swoją trudną sytuację i liczne przeszkody na które natrafia ze strony ambasady Arabii Saudyjskiej w Wielkiej Brytanii.  "Przez lata znosiłam wszystko w milczeniu, jednocześnie starając się  rozwiązać problem z godnością i poprzez odpowiednie kanały (...). Jednak  moje prośby kierowane do przedstawicieli władz saudyjskich w Wielkiej  Brytanii były blokowane i odrzucane, ambasada saudyjska w Londynie  odwróciła się ode mnie" - podkreśliła księżniczka w oświadczeniu.  Jednocześnie zapewniła o swoim szacunku dla króla Arabii Saudyjskiej Abd Allaha ibn Abd al-Aziza as-Sauda, który jest jej wujem.       Saudowie swoich kobiet na igrzyska nie puszczą                                 Znacznie zmalały sza...                                                        czytaj dalej  »        Stanowisko brytyjskiego Home Office w tej sprawie nie jest znane. Jego przedstawiciele zaznaczyli, że prośba księżniczki zalicza się do spraw indywidualnych, a takich nie komentują.   Księżniczka o kontrowersyjnych poglądach    Saudyjska księzniczka Sara słynie z feministycznych, kontrowersyjnych jak na kobietę pochodzącą krajów arabskich poglądów. W ostatnim wywiadzie dla BBC opowiedziała się za równouprawnieniem płci i stwierdziła, że ustawodawstwo rozwodowe w jej kraju faworyzuje mężczyzn. Domaga się też reform w oświacie, funkcjonowaniu instytucji publicznych i zwiększenia praw kobiet.
 On powinien tam być. Był mężem Whitney                                               - Prosiłem go, żeby został, ale czuł się zakłopotany i już nie wrócił - powiedział w rozmowie z TVN24 pastor Jesse Jackson, pytany o wyproszenie byłego męża Whitney Houston Bobby'ego Browna z uroczystości pogrzebowych.                     Pastor tak relacjonował całe wydarzenie: - Był tam, z czterema, pięcioma osobami. Ktoś poprosił go, by zmienił miejsce. On chyba nie chciał tego zrobić i poproszono go, aby wyszedł. Mama Whitney i córka Bobbi Kristina nie wiedziały co się dzieje, więc próbowaliśmy jakoś to rozwiązać - opowiadał Jackson.         Wyprosili Bobby'ego Browna. Poszło o świtę i krzesło                                 Bobby Brown, były mą...                                                        czytaj dalej  »        I przekonywał, że wolałby, żeby Brown był na uroczystości. - On powinien tam być, bo mimo wszystko jest ojcem Bobbi Kristiny, a mężem Whitney był przez 11 lat - powiedział pastor.     Wyproszony     Były mąż Whitney Houston, raper Bobby Brown niespodziewanie opuścił w sobotę uroczystości pogrzebowe  , skarżąc się, że ochroniarze wielokrotnie polecali mu, aby przeszedł w inne miejsce i uniemożliwili mu kontakt z córką, Bobbi Kristiną. - Nie sądzę, żeby Whitney chciała, aby to się stało - powiedział raper.          Nie sądzę, żeby Whitney chciała, aby to się stało                                  Były mąż Whitney Hou...                                                        czytaj dalej  »        Jak podawał portal TMZ, Brown został poproszony o opuszczenie pogrzebu artystki po kłótni z jej rodziną. Piosenkarz chciał bowiem, aby do kościoła weszło razem z nim dziewięć osób, choć był zaproszony z dwiema. Ponadto, jak się okazało, rodzina nie przygotowała dla niego krzesła podczas ceremonii.    W okresie małżeństwa z Brownem, Whitney Houston zaczęła zaniedbywać karierę. Rzadziej nagrywała nowe utwory, a ich poziom obniżył się. Przyznała się też wówczas publicznie do uzależnienia od narkotyków i alkoholu. Fani Houston od dawna obarczali Browna winą za zrujnowanie jej kariery i zdrowia.   mn
Takiego Myslovitz już nie będzie                                              Po 20 latach grania z kolegami z Myslovitz Artur Rojek, założyciel i wokalista grupy, odszedł z zespołu.  Postanowiliśmy zakończyć współpracę w dotychczasowym składzie. Będziemy dalej występować pod nazwą Myslovitz z nowym wokalistą  - napisali pozostali członkowie jednego najważniejszych zespołów w historii polskiej muzyki w oficjalnym oświadczeniu. Na razie nie wiadomo kto zastąpi Rojka. On ogłosił, że zamierza zająć się karierą solową.                     Zespół Myslovitz w składzie Artur Rojek, Wojciech Powaga, Jacek Kuderski, Wojciech Kuderski i Przemysław Myszor oświadcza zgodnie, że postanowił zakończyć współpracę w dotychczasowym składzie. Będziemy występować dalej pod nazwą Myslovitz z nowym wokalistą. Artur Rojek będzie kontynuował działalność indywidualnie z innymi muzykami. Wszystkich fanów zapraszamy na koncerty w nowych odsłonach. Dalej będziemy dla Was tworzyć i grać. Obiecujemy nie zawieść Was w przyszłej działalności  - napisała w oficjalnym oświadczeniu czwórka muzyków.   ZOBACZ OŚWIADCZENIE          Nic więcej nie wiadomo. Poza tym, że to Rojek postanowił opuścić grupę i zająć się solową karierą artystyczną oraz innymi projektami. Od dawna jest kojarzony z OFF Festivalem, którego jest kreatorem i szefem, a także z muzyką wydawaną pod własnym nazwiskiem, czy z formacją Leny Valentino.     Gdy w 1992 roku zakładałem zespół, w najśmielszych marzeniach nie przewidziałem tego, co stało się później. Przez wiele lat tworzyliśmy kumpelski układ, który w połączeniu z naszą pasją do muzyki doprowadził nas do miejsca, w którym jesteśmy tu i teraz. Nikt mi tego nie zabierze i nigdy tego nie zapomnę. Jestem za to wdzięczny losowi i wszystkim, którzy byli obok mnie przeżywając ten czas i współtworząc ten zespół ze mną. Dziękuję wszystkim moim współpracownikom oraz fanom  - napisał w osobnym oświadczeniu frontman grupy.           Powodem rozstania konflikt   O tym, że drogi muzyków Myslovitz i ich frontmana rozchodzą się, mówiło się już od dawna. Rojek, z którego inicjatywy zespół powstał w 1992 roku, coraz częściej realizował się przy projektach solowych lub z innymi muzykami, a w 2008 roku zadecydował o zawieszeniu działalności Myslovitz na rok. Choć oficjalnie ogłoszono, że przerwa potrzebna jest muzykom na zajmowanie się rodzinami, to powodem był konflikt wewnątrz zespołu.                 O napięciach i podziałach po raz pierwszy muzycy opowiedzieli w książce Leszka Gnoińskiego  Życie to surfing , która w 2010 roku powstała na podstawie wywiadów z nimi. Najbardziej zniechęcony czuł się Artur Rojek - odkąd marzenie o podbiciu rynku zagranicznego nie udało się.    Zgodnie z planami menedżera Myslovitz miał być pierwszą polską kapelą rockową, która zyska międzynarodowy rozgłos. Tak się nie stało. Choć dawali koncerty w 27 krajach (m.in. Francji, Wielkiej Brytanii, Rosji i RPA) i otworzyli występy Iggy'ego Popa, Simple Minds i The Corrs, podjęli decyzję o zaniechaniu dalszych prób podboju świata.    Ostatnią wspólną płytę wydali w maju ub.r. -  Nieważne jak wysoko jesteśmy... .        Zespół Myslovitz w składzie Artur Rojek, Wojciech Powaga, Jacek Kuderski, Wojciech Kuderski i Przemysław Myszor oświadcza zgodnie, że postanowił zakończyć współpracę w dotychczasowym składzie. Wojciech Powaga, Jacek Kuderski, Wojciech Kuderski i Przemysław Myszor będą występować dalej pod nazwą MYSLOVITZ z nowym wokalistą. Artur Rojek będzie kontynuował działalność indywidualnie z innymi muzykami. Wszystkich fanów zapraszamy na koncerty w nowych odsłonach. Dalej będziemy dla Was tworzyć i grać. Obiecujemy nie zawieść Was w przyszłej działalności.    Oświadczenie zespołu Myslovitz     am/tr
Jak minister wykluczonym (nie) pomagał                                              Zbliżały się wybory, zapowiedzi były więc szumne. Gdy Bartosz Arłukowicz opuścił SLD i wstąpił do PO otrzymał specjalnie dla niego utworzone stanowisko  pełnomocnika ds. osób wykluczonych . Na wielki obietnicach poprawy losu osób starszych, niepełnosprawnych czy dzieci jednak się skończyło. Konkretów działań ministra mało. Wybory minęły, urząd już zdążono zlikwidować.                    Dzisiaj Arłukowicz jest ministrem zdrowia w rządzie PO i PSL. Jednak gdy w maju 2011 roku, pół roku przed wyborami, w sposób zaskakujący opuścił SLD i przeszedł do PO, powierzono mu inne zadanie. Jako specjalny pełnomocnik rządu w randze ministra miał zajmować się "osobami wykluczonymi", czyli osobami starszymi, niepełnosprawnymi i dziećmi.        Odwołanie szefa NFZ to początek zmian                                  Wniosek o odwołanie ...                                                        czytaj dalej  »        Zadanie obecnego ministra było sformułowane dość ogólnie i nikt wówczas nie potrafił dokładnie wyjaśnić co też będzie robił. Arłukowicz na przekór sceptykom zapewniał jednak, że pomysłów ma "milion" i będzie je aktywnie realizował. Opozycja jednak nie miała wątpliwości. Mariusz Błaszczak z PiS mówił, iż nowa posada to twór "sztuczny", stworzony wyłącznie na polityczne zapotrzebowanie związane z transferem Arłukowicza. Bardziej dosadny był Grzegorz Napieralski, ówczesny szef SLD. - To nagroda za zdradę i uderzenie w Sojusz - mówił.   Przedwyborczy skok   Czas pokazał, kto był bliższy prawdy. Obecnie mało kto potrafi wskazać konkretne wyniki działań Arłukowicza jako "pełnomocnika" wykluczonych. Nie pomaga w tym to, że urząd istniał tylko do wyborów. Gdy w nowym rozdaniu były polityk SLD dostał stanowisko ministra zdrowia, osierocone stanowisko pełnomocnika zlikwidowano.        Kopacz o Arłukowiczu: Świerzbi mnie ręka, żeby zadzwonić...                                 - Świerzbi mnie ręka...                                                        czytaj dalej  »        Namacalnych skutków pół roku pracy mało. Arłukowicz proponował między innymi "czwartki seniora" czyli wolne wejścia do muzeów i galerii dla emerytów w czwarty dzień tygodnia. Dzisiaj po propozycji zostały wspomnienia. Podobnie z wieloma innymi. - Na szumnych hasłach się skończyło. Z tych wielkich planów nie zdarzyło się kompletnie nic - mówi Jan Mela z fundacji "Poza horyzonty".  Faktycznie pełnomocnik Arłukowicz pomógł jedynie w szeregu doraźnych spraw. Doglądał dostarczenia 30 tysięcy podręczników dla potrzebujących dzieci, czy wsparł pomocą prawną, administracyjną i finansową fundację Bohdana Smolenia. Na tym jednak się skończyło. Żadnych długofalowych skutków pracy Arłukowicza nawet jego koledzy z PO nie są w stanie wymienić.  Pytaniem pozostaje ile pieniędzy kosztowało przedwyborcze "pomaganie" wykluczonym. Na zapytanie "Faktów" Kancelaria Premiera Rady Ministrów nie była w stanie w krótkim terminie przedstawić szacunkowych wyliczeń.
Rating Hiszpanii w dół. Od razu o dwa stopnie                                              Agencja ratingowa Standard & Poor's obniżyła w czwartek wieczorem rating Hiszpanii o dwa stopnie  -  z  A  na  BBB  z perspektywą negatywną, co może oznaczać w przyszłości kolejne obniżenie wiarygodności kredytowej tego kraju.                    Agencja S&amp;P uzasadniła swą decyzję tym, że budżet Hiszpanii mogą obciążyć dodatkowo gospodarcze problemy tego kraju. Istnieje także poważne ryzyko dalszego zadłużania się państwa, gdyż rząd prawdopodobnie będzie musiał wesprzeć zagrożone upadkiem banki.         Hiszpania obcina deficyt o 27 mld euro                                 Rząd Hiszpanii przed...                                                        czytaj dalej  »        Hiszpania zmaga się z kryzysem zadłużeniowym i wprowadziła drastyczny plan oszczędnościowy. Według niego wprowadzenie dodatkowych oszczędności w sektorach oświaty i służby zdrowia pozwoli zrezygnować z wydatków w łącznej kwocie ponad 10 mld euro.     Rekordowe bezrobocie    Madryt obiecał zmniejszyć swój deficyt z 8,51 proc. PKB (pod koniec 2011 roku) do 5,3 proc. w roku 2012, a następnie do 3 proc. w 2013, ale cel ten może być trudny do osiągnięcia, ponieważ - jak poinformował w poniedziałek Bank Hiszpanii - w ostatnim kwartale kraj wszedł znów w recesję. Redukcję deficytu utrudni też rekordowe bezrobocie, które osiągnęło blisko 23 proc.   jk//gak/k
Rating Grecji w górę. Już CCC                                              Agencja ratingowa Standard and Poor's zgodnie z oczekiwaniami podniosła dziś ocenę wiarygodności kredytowej Grecji do CCC i przyznała jej stabilną perspektywę długookresową. To skutek udanej - jak ocenili analitycy - restrukturyzacji greckiego długu. Do tej pory greckie papiery miały rating SD ( Selective Default ), co oznaczało, że Ateny są w praktyce niewypłacalne. Ocena CCC sygnalizuje rynkom, że obligacje mają status nieco lepszy, ale nadal  śmieciowy .                         Fitch podniósł Grecji rating                                 Agencja ratingowa Fi...                                                        czytaj dalej  »         Wymiana greckich obligacji w rękach prywatnych wierzycieli na papiery o dłuższym terminie wykupu i niższym oprocentowaniu - zdaniem S&amp;P -  złagodziła trudności ze zdobywaniem środków, jednak dług publiczny Grecji pozostaje na wysokim poziomie .    Jednocześnie agencja zastrzegła, że kolejny rok recesji, w jakiej od kilku lat znajduje się grecka gospodarka oraz niepewny wynik wyborów parlamentarnych w najbliższą niedzielę mogą zagrozić dalszym posunięciom oszczędnościowym.    Proces wymiany obligacji na sumę ok. 100 mld euro, co stanowi ok. jednej trzeciej greckiego długu, zakończono 25 kwietnia. Restrukturyzacja zadłużenia ma pozwolić na obniżenie długu greckiego z 165 proc. PKB do 120,5 proc. do 2020 roku.    Fitch jako pierwsza wielka agencja ratingowa w połowie marca podniosła swoją ocenę Grecji do B.   bgr/k
Rekordowy  Krzyk . Poszedł za 120 mln dolarów                                              Za rekordową sumę blisko 120 milionów dolarów sprzedano w środę wieczorem na aukcji w Nowym Jorku  Krzyk  Edvarda Muncha - jeden z najbardziej znanych obrazów świata. Nabywca, który chciał pozostać anonimowy, wylicytował dzieło telefonicznie.                     Dom aukcyjny Sotheby's w Nowym Jorku spodziewał się, że obraz zostanie sprzedany za ok. 80 mln dolarów.    Anonimowy nabywca zapłacił dokładnie 119 mln 922,5 tys. dolarów. To rekordowa suma, za jaką sprzedano dzieło sztuki na aukcji. Do tej pory rekordzistą był obraz Pabla Picassa  Akt, zielone liście i popiersie , który dwa lata temu został sprzedany za ponad 106 mln dolarów.                Obraz Hitlera idzie pod młotek                                 Obraz namalowany prz...                                                        czytaj dalej  »         Arcydzieło ekspresjonizmu    Krzyk  nie jest jednak nadroższym obrazem. Sześć lat temu za 140 mln dolarów nowego nabywcę znalazł obraz Jacksona Pollocka  No.5  z 1948 roku - jednak w efekcie prywatnej transakcji, poza rynkiem aukcyjnym. W ubiegłym zaś roku za 250 mln miało zmienić właściciela płótno Paula Cezanne'a  Gracze w karty , ale brakuje potwierdzenia tej transakcji.     Krzyk  Muncha, uważany za arcydzieło ekspresjonizmu, to drugi po  Mona Lisie  Leonarda da Vinci najbardziej znany obraz świata. Artysta namalował go w czterech wersjach w 1895 roku, trzy znajdują się w norweskich muzeach.    Obraz wystawiony na sprzedaż przez dom aukcyjny Sotheby's, namalowany pastelami, należał do norweskiego biznesmena Pettera Olsena. Ojciec Olsena był przyjacielem i sąsiadem artysty. Kupił  Krzyk  ponad 70 lat temu.    Petter Olsen zamierza przeznaczyć pieniądze ze sprzedaży obrazu na budowę muzeum Edvarda Muncha.   dp//gak/k
Zuckerberg sprzedał część akcji Facebooka, zanim cena spadła                                              Mark Zuckerberg sprzedał akcje Facebooka o wartości 1,13 mld dol. tego samego dnia, gdy zadebiutował na nowojorskiej giełdzie. I zanim kurs akcji spadł o 15 procent. Różnica w cenie dała mu 174 mln dolarów oszczędności - pisze brytyjski  Independent .                      Gniew z powodu ostrego spadku wartości akcji Facebooka pogłębił się, bo inwestorzy, którzy stracili miliony, odkryli, że założyciel spółki sprzedał część swoich akcji w dniu giełdowego debiutu  - napisał  Independent .    Chodzi o akcje o wartości 1,13 mld dolarów. Mark Zuckerberg sprzedał je tydzień temu, zanim ich kurs spadł o 15 procent, do 32 dol. za akcję. W ten sposób zaoszczędził 174 mln dol. Transakcja ta była co prawda zapowiadana od dawna (napisano o niej w papierach złożonych do nadzorującej rynek komisji SEC jeszcze przed debiutem), ale dopiero po spadkach na pierwszych sesjach, wiadomość o niej przebiła się do informacji publicznej.   Inwestorzy złożyli zbiorowe pozwy przeciw Facebookowi oraz trzem bankom (Morgan Stanley, JPMorgan Chase, Goldman Sachs), które były gwarantami emisji podczas debiutu giełdowego spółki na Nasdaq. Banki oskarżane są o to, że obniżywszy perspektywy dla Facebooka poinformowały o tym tylko największych inwestorów.    Część z pozywających zarzuca im, że prospekt emisyjny zawierał niektóre dane, które nie były prawdziwe. Jak podaje  Independent , głównym punktem spornym jest fakt, że ukryto informację o tym, że  nastąpi znaczne zmniejszenie wzrostu przychodów  związane z rosnącą liczbą użytkowników korzystających z serwisu za pomocą telefonów komórkowych, a nie komputerów.     Facebook się broni, bank chce płacić   Facebook twierdzi, że formułowane zarzuty są całkowicie pozbawione podstaw. Jednak to, że Zuckerberg sprzedał swoje udziały przed gigantycznymi spadkami, wzmogło kontrowersje. Powstał nawet termin  Zucked , który określa sytuację inwestorów, którzy stracili na FB pieniądze.                          Mnożą się oskarżenia przeciwko Facebookowi                                 Mnożą się oskarżenia...                                                        czytaj dalej  »        Choć banki zaprzeczają, że ponoszą jakąkolwiek winę, Morgan Stanley zapowiedział, że wypłaci odszkodowania tym klientom, którzy przepłacili za akcje Facebooka, bo nie zostali na czas poinformowani o ryzyku związanym z ich kupnem - pisze agencja Associated Press, powołując się na anonimowe źródło w samym banku.    Sprawą debiutu spółki zainteresowała się też komisja Senatu USA ds. bankowości, która - według anonimowych źródeł, na które powołuje sie AP - zażądała informacji od przedstawicieli portalu, regulatorów rynku oraz innych instytucji zaangażowanych w debiut FB. Jej przewodniczący, senator Tim Johnson, zadecyduje, czy powinny się odbyć przesłuchania publiczne.   am//gak/bgr/k
Astra przeniesie się do Gliwic?                                              Amerykański koncern General Motors chce przenieść jedną trzecią produkcji modelu Opel Astra z niemieckiej fabryki w Ruesselsheim (Hesja) do Gliwic - poinformował w sobotę niemiecki dziennik  Frankfurter Allgemeine Zeitung .                    Gazeta powołuje się na list prezesa zarządu Opla Karla-Friedricha Strackego, który w ubiegłą środę mieli otrzymać pracownicy spółki. W liście Stracke przypomina, że sprzedaż Opla w Europie w styczniu i lutym tego roku spadła o 20 proc., a udział marki w rynku zmniejszył się z 7 do 6 proc. Dodaje, że Opel nie był przygotowany na konkurencję cenową z producentami tańszych modeli oraz marek premium.          Sposób na ceny paliw.  Zaoszczędziłem 450 zł miesięcznie                                  W związku z rosnącym...                                                        czytaj dalej  »       Nowa sytuacja   Aby znów osiągać zyski, spółka musi dostosować swoje zdolności produkcyjne do nowej sytuacji, co - jak pisze  FAZ  - może doprowadzić do konfliktu między załogą a zarządem przedsiębiorstwa.  Nowy, poważny konflikt zarysowuje się w macierzystych zakładach w Ruesselsheim. Na polecenie amerykańskiego właściciela, koncernu General Motors, szef Opla Stracke chce przenieść stąd część produkcji najważniejszego (...), kompaktowego modelu Astra do Polski  - napisał niemiecki dziennik.    Według gazety z 30 tysięcy modeli Astra, które rocznie produkowane są w Ruesselsheim, 10 tysięcy ma powstawać wkrótce w fabryce w Gliwicach.  Dla Ruesselsheim będzie to mocny cios. Już teraz dział produkcji pracuje jedynie cztery dni w tygodniu, bo liczba zamówień spadła. W polskich Gliwicach trzeba będzie nawet zwalniać pracowników, jeśli zakład ten nie zostanie lepiej wykorzystany poprzez przeniesienie produkcji. W Ruesselsheim prawdopodobnie trzeba będzie jedynie zrezygnować z utworzenia trzeciej zmiany  -                Ceny hamują, co ze stopami?                                 - Marcowe dane o inf...                                                        czytaj dalej  »        twierdzi  Frankfurter Allgemeine Zeitung .     Redukcje   Pod koniec marca prasa w USA i Niemczech informowała, że GM chce wyprowadzić spółkę Opel na prostą, zamykając fabryki w niemieckim Bochum i brytyjskim Ellesmere Port, jednocześnie zwiększając produkcję w krajach o niższych kosztach, w tym w Polsce.    W 2009 r. po wielomiesięcznych negocjacjach z udziałem niemieckiego rządu GM porzucił plany pozbycia się Opla i przeprowadził surową restrukturyzację spółki w celu przywrócenia jej rentowności, co jak dotąd się nie powiodło. W zeszłym roku pojawiły się spekulacje, że General Motors ponownie rozważa sprzedaż Opla.   mn/tr
Murdoch podzieli medialne imperium                                              Globalny koncern medialny Ruperta Murdocha News Corp. potwierdził w czwartek doniesienia, że podzieli się na dwie części: prasową i wydawniczą oraz medialno-rozrywkową. 81-letni Murdoch stanie na czele obu gałęzi, dodatkowo zostanie dyrektorem zarządzającym części rozrywkowej.                    Podział koncernu ma zostać sfinalizowany w ciągu mniej więcej roku. Będzie to największa restrukturyzacja od czasu powstania News Corp. ponad 30 lat temu.         Cameron przyznaje: stosunki  z mediami zbyt bliskie                                 Stosunki polityków z...                                                        czytaj dalej  »        Podzieli na pół   Na część rozrywkową składałyby się telewizja Fox, wytwórnia filmowa Fox (20th Century Fox), telewizja Fox News i inne spółki telewizyjne, których właścicielem jest News Corp. Z kolei w spółce prasowej znalazłyby się m.in. takie tytuły jak "The Times", "The Australian" czy wydawnictwo książkowe HarperCollins. Wchłonięta zostałaby przez nią także brytyjska filia News Corp. - News International, która znalazła się w centrum skandalu podsłuchowego w Wielkiej Brytanii. Na razie nie zdradzono, kto stanie na czele spółki.  Część prasowo-wydawnicza byłaby zdecydowanie mniejsza od rozrywkowej. Część analityków szacuje jej wartość na ok. 5 miliardów dolarów, a cały koncern - na ok 54. mln dolarów. Nowopowstałe spółki miałyby być osobno notowane na giełdzie.   Kto odpowie za afery podsłuchowe?   Komentatorzy zwracają uwagę, że nie jest do końca jasne, która ze spółek poniosłaby ryzyko finansowe związane z trwającym właśnie śledztwem w sprawie podsłuchów telefonicznych stosowanych przez media należące do News Int., przede wszystkim zamknięty już "News of the World", i przekupywania urzędników państwowych w celu zdobycia ekskluzywnych informacji.  Murdoch stoworzył medialne imperium, dziedzicząc po ojcu jeden niewiele znaczący tytuł w Australii.
Trybunał postanowił:  Microsoft zapłaci mniej                                              Europejski Trybunał Sprawiedliwości w Luksemburgu orzekł, że grzywna 899 mln euro, jaką Komisja Europejska ukarała w 2008 roku producenta oprogramowania komputerowego Microsoft za praktyki kartelowe, zostanie nieznacznie zmniejszona.                    Trybunał obniżył wysokość grzywny o 39 mln euro, do 860 mln euro, ale odrzucając wniosek Microsoftu o anulowanie kary potwierdził merytoryczną  słuszność podjętego przez władze UE rozstrzygnięcia.  Komisja Europejska uznała, że amerykański potentat informatyczny przez lata domagał się zbyt wysokich opłat licencyjnych za informacje techniczne, potrzebne konkurentom do odpowiedniego dostosowania ich produktów.  Środowe orzeczenie "w zasadzie zatwierdza decyzję Komisji i odrzuca wszystkie argumenty, przedstawione przez Microsoft na rzecz anulowania (kary)" - zaznaczył ETS.
Lato zostaje do jesieni.  Nigdy nie oddałem meczu walkowerem                                                Sensacji nie było. Grzegorz Lato słowa nie dotrzymał i będzie starał się o reelekcję podczas październikowych wyborów na szefa PZPN.                         Sonda   zamknij  Czy Grzegorz Lato powinien kandydować na kolejną kadencję prezesa PZPN?           Tak     Nie    To bez znaczenia    Głosuj       Sonda   zamknij  Czy Grzegorz Lato powinien kandydować na kolejną kadencję prezesa PZPN?     Wyniki głosowania   6%   Tak    6%        83%   Nie   83%        10%   To bez znaczenia   10%       Oddanych głosów:  2891        zobacz wyniki   Zgodnie z zapowiedziami, ogłosił ją za pośrednictwem oficjalnej strony PZPN. Bez pompy, bez błysku fleszy, bez konieczności tłumaczenia się.  "Zdecydowałem się kandydować, ponieważ uznałem, że zachowanie ciągłości działań dobrze wpłynie na PZPN" - motywuje swoją decyzję prezes związku.  I wylicza swoje osiągnięcia: wysoka ocena Euro 2012, dobra kondycja PZPN. Co więcej - zapewnia - wie, co zrobić, "aby w piłce działo się lepiej".   Obiecał, słowa nie dotrzymał    Wybory nowego szefa polskiej piłki odbędą się 26 października. Grzegorz Lato nie  widział podstaw, aby zrezygnować ze startu wyborów, choć jesienią na łamach "Przeglądu Sportowego" obiecał, że w razie słabego wyniku reprezentacji na Euro, nie stanie do wyborów.  Jak biało-czerwoni zagrali, wiadomo. Lato na stołku pozostał.  Wśród jego potencjalnych rywali w wyścigu o posadę najczęściej padają nazwiska Zbigniewa Bońka, członków zarządu PZPN: Jacka Masioty i Stefana Antkowiaka oraz szefa Małopolskiego Związku Piłki Nożnej Ryszarda Niemca.    Nigdy nie powiedziałem, że podam się do dymisji, wielokrotnie podkreślałem jednak, że ostateczną decyzję podejmę po finałach mistrzostw Europy. Mistrzostwa się zakończyły, zostaliśmy bardzo wysoko ocenieni przez szefa UEFA Michela Platiniego. Wszyscy możemy być dumni z organizacji imprezy w Polsce.   Zabrakło jedynie wyniku sportowego, przez pryzmat którego wiele osób ocenia moją pracę i uważa, że od niego powinna zależeć moja decyzja. Wierzę, że ten zespół może powalczyć o awans do finałów MŚ.   Zdecydowałem się kandydować, ponieważ uważam, że zachowanie ciągłości działań dobrze wpłynie na PZPN. PZPN jako jeden z nielicznych związków sportowych jest w dobrej kondycji i ma ustabilizowaną sytuację finansową. Wiem jednak, że wiele spraw wymaga natychmiastowej poprawy. Znam środowisko i wiem, co trzeba zrobić, aby w piłce działo się lepiej. Jako piłkarz nigdy nie oddałem żadnego meczu walkowerem, jeśli odejdę ze związku to tylko po przegranej z takim przeciwnikiem, który lepiej ode mnie zadba o rozwój piłki nożnej w Polsce.    całe oświadczenie Laty            Oto, co powiedział Lato. Nagranie z listopada 2011 roku                        W listopadzie 2011 r. powiedział w wywiadzie dla  Przeglądu Sportowego...                                               czytaj dalej  »
W ciągu dziewięciu dni na orbicie przybyło dwóch nowych kosmicznych szpiegów USA. Oba satelity należące do Narodowego Biura Zwiadu (NRO) wystrzelono z Przylądka Canaveral. Drugi z nich to prawdopodobnie  Mentor  - satelita zwiadu elektronicznego.                    Ponieważ oba starty, przeprowadzone przez firmę United Launch Alliance (ULA - połączenie "kosmicznych" wydziałów Boeinga i Lockheed Martina), zostały przeprowadzone na zlecenie NRO, otacza je tajemnica. Biuro odpowiadające za całą sfere kosmicznego szpiegostwa i zwiadu w USA jest jedną z najbardziej skrytych organizacji w kraju.       Wuj Sam patrzy z góry   Nie wiadomo co dokładnie poleciało w kosmos na pokładach rakiet Atlas V i Delta IV Heavy. Niemal na pewno są to satelity szpiegowskie, ewentualnie służące do tajnej komunikacji. Ładunki umieszczone w aerodynamicznej górnej części rakiet przewieziono do kosmodromu NASA szczelnie zakryte i w ten sposób połączono z resztą gotowych do startu rakiet.  Zgodnie z stosowaną od wielu lat zasadą, informacje na temat samego startu są powszechnie dostępne. Publikowane są zdjęcia i filmy, oczywiście nigdy nie są pokazywane same satelity. Szczelna kurtyna tajemnicy zapada dopiero w momencie, gdy rakieta dociera na granicę kosmosu i odrzucana jest osłona, pod którą spoczywa ładunek. Wówczas strumień informacji o locie jest ucinany i zaczyna się proces umieszczania satelitów na porządanej orbicie, którą NRO stara się zawsze utrzymać w tajemnicy. W ten sposób trudniej odkryć ich przeznaczenie.      Jak twierdzą entuzjaści dokładnie śledzący i analizujący loty rakiet z tajemniczymi ładunkami NRO, na szczycie Atlasa V odpalonego 20 czerwca znajdował się relatywnie mały i lekki satelita służący do rentransmitowania informacji wysyłanych z innych satelitów zwiadowczych USA.  O wiele większy ładunek miał się znajdować na szczycie odpalonej w piątek Delta IV Heavy, która z racji większej mocy niż Atlas V służy do wynoszenia dużych ładunków. Według obserwatorów, rakieta poleciała w kierunku orbity geostacjonarnej i wyniosła na nią satelitę zwiadowczego typu "Mentor", który służy do śledzenia wszelkiej komunikacji elektronicznej na wielkim obszarze.
